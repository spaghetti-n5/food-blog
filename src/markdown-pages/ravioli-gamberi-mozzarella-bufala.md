---
title: "Ravioli con gamberi e mozzarella di bufala"
slug: "ravioli-con-gamberi-e-mozzarella-di-bufala"
date: "2017-07-26"
categories: 
  - "primi-piatti"
  - "ricette-estive"
tags: 
  - "finocchi"
  - "gamberi"
  - "mozarella-di-bufala"
  - "pasta-fatta-in-casa"
  - "ravioli"
  - "zafferano"
coverImage: "../images/Ravioli-gamberi-2.jpg"
---

I ravioli con gamberi e mozzarella di bufala rappresentano un primo piatto dal sapore delicato, tendente al dolce ma movimentato dalla presenza dello zafferano e rinfrescato dal limone. Questa è una ricetta perfetta per l'estate o per una cena raffinata ed innovativa.

**Ingredienti per 2 persone (piatto leggero):**

Per la pasta:

- 1 uovo
- 95 g di farina 00
- 1/4 cucchiaino di sale fino

Per il ripieno e la salsa:

- 10 gamberi
- 1 mozzarella di bufala
- 1/4 finocchio
- 1/2 limone
- Burro
- Qualche pistillo di zafferano
- Sale e pepe bianco

**Procedimento:**

Preparate la pasta all'uovo con 90 g di farina, 1 uovo e 1/4 cucchiaino di sale seguendo il procedimento che trovate [qui](https://cucinadalnord.it/pasta-fresca-uovo/).

Tagliate la mozzarella di bufala a cubetti piccoli e lasciatela da parte in modo che perda il suo siero.

Scottate i gamberi per qualche minuto in una padella antiaderente con un goccio di olio, salateli e metteteli da parte a raffreddare; tagliateli poi in piccoli pezzetti.

Tagliate il finocchio e cubetti e cuocetene la metà in una padella con una noce di burro, un goccio di succo di limone ed un pizzico di sale: questa sarà la base per la salsa dei ravioli.

Stendete la pasta in strisce molto sottili, se usate la nonna papera al numero 7, e posizionate qualche cubetto di mozzarella e qualche pezzetto di gambero al centro della pasta a distanza regolare. Bagnate i lati della pasta con dell'acqua e ripiegate un lembo della pasta sopra all'altro facendo attenzione ad eliminare tutta l'aria all'interno. Sigillateli bene e tagliateli a mezza luna con l'aiuto di un coppa pasta.

Tuffate i ravioli in acqua bollente salata per 2 minuti e trasferiteli poi nella padella della salsa. Fateli insaporire per un paio di minuti e aggiungete infine qualche pistillo di zafferano. Adagiate i ravioli in un piatto e guarnite con dei cubetti di finocchio croccante, qualche ciuffetto di barba di finocchio, un po' di scorza di limone ed una macinata di pepe bianco.

