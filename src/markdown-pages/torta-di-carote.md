---
title: "Torta di carote"
slug: "torta-di-carote"
date: "2017-07-17"
categories: 
  - "dolci"
  - "ricette-vegetariane"
tags: 
  - "carote"
  - "farina-di-mandorle"
coverImage: "../images/Torta-di-carote.jpg"
---

**Ingredienti per una teglia 22 cm di diametro:**

- 250 g di carote pulite
- 240 g di farina 00
- 50 g di farina di mandorle
- Mandorle a fettine
- Scorza e succo di mezzo limone
- 150 g di zucchero
- 1 pizzico di sale
- 2 uova
- 1 bustina di lievito per dolci (16 g)
- 75 ml di olio di semi

 

**Procedimento:**

Prima di tutto pelate le carote e frullatele finemente, poi mettetele in un colino e lasciate che perdano l’eventuale liquido in eccesso.

Versate le uova in una ciotola, aggiungete lo zucchero, un pizzico di sale, il succo e la scorza grattugiata di mezzo limone, quindi frullate il tutto con delle fruste elettriche fino ad ottenere un composto spumoso e montato. Aggiungete ora le carote finemente grattugiate. In un’altra ciotola setacciate la farina, il lievito e la farina di mandorle. Aggiungete ora le polveri nell’altra ciotola, un cucchiaio alla volta, e continuate a frullare.

Infine versare l’olio di semi a filo continuando a montare con le fruste. Aggiungete le mandorle a fettine e mescolate il tutto con un cucchiaio.

Imburrate una tortiera con cerchio apribile del diametro di 22 cm ed infarinatela con 2 cucchiai di farina, quindi versate l’impasto e sbattete leggermente la tortiera per uniformarne il livello.

Fate cuocere in forno statico preriscaldato a 170° per 35 minuti, verificate la cottura con uno stecchino, infilandolo al centro della torta: se, estraendolo, risulterà umido allora la torta necessiterà ancora di qualche minuto di cottura, in caso contrario sarà pronta.

Lasciatela raffreddare completamente la torta nello stampo, sformatela e buon appetito!

![](https://cucinadalnord.it/wp-content/uploads/2017/07/Torta-di-carote1.jpg)

