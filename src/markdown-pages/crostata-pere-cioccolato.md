---
title: "Crostata di pere e cioccolato"
slug: "crostata-di-pere-e-cioccolato"
date: "2017-09-09"
categories: 
  - "dolci"
  - "ricette-vegetariane"
tags: 
  - "cioccolato"
  - "crema-al-cioccolato"
  - "goloso"
  - "pasta-frolla"
  - "pere"
coverImage: "../images/Crostata-pere-e-cioccolato.jpg"
---

La crostata con crema di cioccolato e pere è un dolce molto goloso ed energetico, perfetto da servire la mattina per iniziare la giornata con energia, o dopo cena come delizioso dessert che soddisferà tutti i palati.

L'alternanza di pere caramellate e fresche conferirà a questa torta una nota più fresca e meno stucchevole, grazie anche alla crema al cioccolato fondente che le darà una nota invece più amara.

 

**Ingredienti per una teglia di 24 cm:**

Per la pasta frolla:

- 100 farina 00 setacciata
- 40 g di farina di mandorle
- 60 g di burro
- 2 pizzichi di sale
- 80 g di zucchero semolato
- 1 uovo intero

Per la crema al cioccolato:

- 100 g di cioccolato fondente
- 500 ml di latte
- 90 g di zucchero
- 2 uova intere
- 35 g di maizena
- 1 pizzico di sale

Per le pere:

- 2 pere
- Cannella in polvere
- Un goccio di rum per sfumare
- 1 noce di burro
- 1 goccio di limone
- 1 cucchiaino circa di zucchero

 

**Procedimento:**

Setacciate la farina in una ciotola, aggiungete il burro freddo ed iniziate a sabbiare la farina con le dita, creando una specie di "sabbia", lavorando l'impasto rapidamente e con le mani fredde. Aggiungete successivamente lo zucchero, il sale e un uovo, incorporate bene il tutto fino a formare un composto uniforme, formate una palla, infarinate leggermente la superficie, avvolgetela nella pellicola trasparente e riponetela in frigo affinché si ricompatti e raffreddi.

 

Occupatevi ora della crema: scaldate il latte in un pentolino e nel frattempo riducete il cacao in piccole scaglie. In una ciotola sbattete le uova con lo zucchero ed il sale, successivamente aggiungete la maizena setacciata e continuate sbattendo. Non appena il latte sarà caldo versatelo lentamente sopra le uova e mescolate bene con una frusta in modo che non si creino grumi. Riversate il composto nel pentolino e rimettetelo sul fuoco, lasciate cuocere a fuoco dolce finché la crema abbia ottenuto una bella consistenza cremosa che lacca il cucchiaio. Togliete la crema dal fuori ed aggiungete il cioccolato fondete continuando a mescolare bene finché risulti sciolto ed incorporato uniformemente. Versate la crema in una ciotola pulita fredda così non rischierete di stracciare la crema, ora la vostra crema è pronta.

 

Tagliate le pere a metà, rimuovete il torso e affettatele in lunghezza finemente. In una padella sciogliete una noce di burro, aggiungete metà delle pere, un pizzico di zucchero e una spruzzata di cannella in polvere. Scaldate bene il tutto fino a caramellare leggermente le pere, aggiungete un goccio di limone e quando la padella sarà ben calda sfumate con un goccio di rum. Fate evaporare bene l’alcol e lasciatele da parte.

Stirate la pasta frolla con un mattarello, aiutandovi con un foglio di carta forno e un po’ di farina. Stendete la sfoglia sulla vostra tortiera, livellate bene i bordi e rendetela esteticamente bella.

Aggiungete la crema al cioccolato e livellatela bene. Inserite ora le pere nella crema al cioccolato alternando le pere cotte e quelle crude.

Infornate in forno preriscaldato per 50 minuti a 160 °C.

