---
title: "Verdure ripiene al forno"
slug: "verdure-ripiene-al-forno"
date: "2017-07-31"
categories: 
  - "ricette-estive"
  - "secondi-piatti"
tags: 
  - "carne-macinata"
  - "ricette-facili"
  - "verdure"
  - "verdure-ripiene"
coverImage: "../images/Verdure-ripiene-al-forno.jpg"
---

**Ingredienti per 4 persone:**

- 2 zucchine di media grandezza
- 3 pomodori tondi (preferibilmente quelli a grappolo che hanno meno polpa)
- 2 peperoni medio - piccoli
- 1 cipolla di tropea
- 150 g di carne macinata di manzo
- 50 g di riso
- 1 uovo
- 2 cucchiai di parmigiano
- Spezie: pepe nero, noce moscata, paprica dolce
- Prezzemolo tritato
- Pane grattugiato
- Sale
- Olio extravergine di oliva

 

**Procedimento:**

Cucinate il riso in acqua bollente salata seguendo i tempi di cottura indicati nella confezione; una volta cotto, scolatelo e lasciatelo raffreddare.

Preparate ora il ripieno delle verdure: mettete in una ciotola il riso, le spezie, un uovo, 2 cucchiai di parmigiano, la carne macinata, il prezzemolo tritato, mescolate il tutto e lasciate insaporire.

Tagliate le zucchine a cilindretti e svuotatele con uno scavino senza bucare il fondo (lasciando la polpa ottenuta da parte), tagliate i pomodori ed i peperoni a metà e sfogliate la cipolla. Sbollentate le zucchine per pochi minuti in acqua salata; salate e capovolgete i pomodori così perderanno l'acqua.

Riempite ora le zucchine, i peperoni ed i pomodori con il ripieno e disponeteli su una teglia coperta di carta da forno; negli spazi vuoti che si formeranno inserite le palline di zucchina che avevate lasciato da parte ed alcuni petali di cipolla.

![](https://cucinadalnord.it/wp-content/uploads/2017/07/Verdure-ripiene-al-forno1.jpg)

Spolverizzate la superficie delle verdure con del pangrattato, un po' di parmigiano ed un giro d' olio; cuocere in forno a 180°C per una ventina di minuti.

