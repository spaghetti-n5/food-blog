---
title: "Torta di spinaci con base di patate dolci"
slug: "torta-di-spinaci-con-base-di-patate-dolci"
date: "2018-05-05"
categories: 
  - "antipasti-ed-aperitivi"
  - "ricette-estive"
  - "ricette-vegetariane"
  - "secondi-piatti"
tags: 
  - "feta"
  - "patate-dolci"
  - "spinaci"
  - "torta-salata"
coverImage: "../images/Tortabasepatate.jpg"
---

Ho pensato di realizzare questa torta salata di spinaci in un modo più originale, sostituendo la pasta sfoglia con una base croccante di patate dolci. Una ricetta vegetariana, facile da realizzare e molto gustosa. Provatela!

 

**Ingredienti per una tortiera di 22 cm:**

- 2 patate dolci
- 150 g di spinaci freschi
- 50 g circa di formaggio feta
- 1 mozzarella o formaggio fresco morbido
- 1 spicchio di aglio
- 1 noce di burro
- 1 manciata di pinoli
- Sale e pepe nero

 

**Procedimento:**

Iniziate preparando gli spinaci: scaldate una padella larga, aggiungete una noce di burro ed uno spicchio di aglio, successivamente gli spinaci ben lavati. Fate appassire gli spinaci con un pizzico di sale, quando saranno pronti togliete l'aglio e lasciateli da parte.

Pelate le patate dolci ed affettatele sottili con una mandolina, sciacquatele e lasciate da parte. Nel frattempo tostate i pinoli in una padella antiaderente.

Foderate la tortiera con la carta da forno, disponete le patate ricoprendo tutta la base ed i bordi e salate leggermente. Disponete gli spinaci omogeneamente su tutta la base, aggiungete la feta sbriciolata, la mozzarella ed i pinoli. Completate il tutto con una macinata di pepe nero.

Infornate per circa 35 minuti a 180°C!

