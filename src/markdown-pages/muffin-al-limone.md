---
title: "Muffin al limone"
slug: "muffin-al-limone"
date: "2017-05-03"
categories: 
  - "cucina-americana"
  - "dolci"
  - "ricette-vegetariane"
tags: 
  - "limone"
  - "muffin"
  - "ricette-facili"
  - "ricette-vegetariane"
coverImage: "../images/muffin-limone.jpg"
---

**Ingredienti per 12 muffin:**

- 240 g di farina 00 setacciata
- 100 g di zucchero
- 100 ml di latte
- 1 limone non trattato (sia buccia che succo)
- 100 ml di olio di semi
- 2 uova
- 8 g di lievito per dolci
- Un pizzico di sale
- Una noce di burro

 

**Procedimento:**

Per prima cosa imburrate lo stampo per i muffin e riponetelo in frigorifero, così sarà più facile staccarli quando cotti; quindi preriscaldate il forno a 180°C.

Mettete in una ciotola le uova, sbattete leggermente, quindi aggiungete il succo del limone, la buccia grattugiata del limone, il latte, l'olio ed un pizzico di sale. In un'altra ciotola aggiungete gli ingredienti secchi: zucchero, farina ed il lievito setacciati.

Versate il composto liquido su quello secco, amalgamate velocemente e riempite gli stampini. Non lavorate troppo l'impasto altrimenti i muffin risulteranno troppo compatti; il composto deve risultare abbastanza denso, nel caso fosse troppo liquido, aggiungeteci un po' di farina. Potete aggiungere a parte dell'impasto anche delle gocce di cioccolato fondente. Infornate per 15 - 20 minuti max a 180°C.

