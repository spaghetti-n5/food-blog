---
title: "Arroz a banda spagnolo"
slug: "arroz-a-banda-spagnolo"
date: "2017-06-17"
categories: 
  - "cucina-spagnola"
  - "cucine-del-mondo"
  - "primi-piatti"
tags: 
  - "calamari"
  - "gamberi"
  - "paella"
  - "riso"
coverImage: "../images/arroz-a-banda.jpg"
---

**Ingredienti per 2 persone:**

- 200 g di riso bomba
- 8 gamberi sbucciati piccoli
- 2 calamari medio-piccoli
- 670 ml di brodo di pesce
- Un cucchiaio di passata di pomodoro
- 1 cipolla
- 1 aglio
- Zafferano
- Colorante alimentare giallo
- Paprica dolce
- Sale

 

**Procedimento:**

Per la realizzazione di questo piatto è molto importante la proporzione tra acqua e riso perché a fine cottura il riso dovrà risultare cotto al dente e secco, privo di acqua. Questa è la caratteristica principale di un buon riso cucinato nella paella. La proporzione di riso/acqua è 1/3: quindi per una tazza di riso dovrete aggiungere 3 tazze di acqua/brodo.

Tagliate la cipolla e l'aglio a piccoli cubetti ed aggiungeteli alla paella con un po' di olio di oliva. Fate soffriggere bene senza bruciare, aggiungete i gamberi e i calamari tagliati a cubetti di 1.5 cm di lato, tostateli e salateli leggermente. Dopo pochi secondi togliete i gamberi e metteteli da parte coperti. Aggiungete quindi la passata di pomodoro e lasciate insaporire, infine aggiungete la paprica e tostate bene il tutto. Ora aggiungete il riso e tostatelo bene, abbassate il fuoco e versate il brodo caldo, i gamberi, il colorante alimentare, lo zafferano e mescolate il tutto. Assaggiate ora il brodo e regolatelo di sale, dovrà risultare ben saporito ma attenti al sale. Distribuite in modo omogeneo il riso e tutti gli ingredienti in modo che risultino ben distribuiti. Alzate il fuoco e appena inizia a bollire cucinate per 10 minuti.

 

![](https://cucinadalnord.it/wp-content/uploads/2017/06/arroz-a-banda1.jpg)

Ora abbassate il fuoco al minimo e lasciate cucinare per 6 minuti. Per gli ultimi 2 minuti, alzate nuovamente il fuoco e lasciate che si formi sul fondo una bella crosticina caramellata e saporita. Il tempo totale di cottura del riso è 18 minuti.

Chiudete ora il fuoco, coprite la paella con un foglio di quotidiano e lasciate riposare per 5 minuti. Buon appetito!!!

