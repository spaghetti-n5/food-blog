---
title: "Zuppa con fagioli gialet, zucca e speck croccante"
date: "2017-11-13"
categories: 
  - "primi-piatti"
  - "ricette-autunnali"
  - "zuppe"
tags: 
  - "fagioli"
  - "fagioli-gialet"
  - "speck"
  - "zucca"
coverImage: "../images/zuppa_fagioli.jpg"
---

I gialet sono piccoli fagioli dal gusto delicato e dalla buccia sottile tipici della provincia di Belluno. Ogni regione ha comunque un tipo di fagioli simili che si presteranno bene alla preparazione.

 

**Ingredienti per 4 persone:**

- 200 g di gialet secchi
- 1 patata di media grandezza a cubetti
- 200 g di zucca a cubetti
- 1 scalogno
- 1 rametto di rosmarino
- 3 foglie di salvia
- Olio exravergine di oliva
- Tagliatelle spezzate
- 8 fette di ottimo speck
- Sale e pepe nero

 

**Procedimento:**

I fagioli vanno messi a bagno per 12 ore poi lavati e messi a cuocere lentamente in acqua fredda per un paio d'ore finché saranno morbidi.

A parte mettete a soffriggere uno scalogno tritato con dell'olio di oliva, aggiungete successivamente una patata sbucciata e tagliata a cubetti e la zucca sempre a cubetti, infine salate; come profumi aggiungete un rametto di rosmarino e la salvia.

Lasciate cuocere lentamente per una decina di minuti mescolando bene così si insaporiranno le verdure. Aggiungiamo poi un po' d'acqua calda e frulliamo con il mixer ad immersione dopo aver tolto la salvia ed il rosmarino. Aggiungiungete questa crema ai i fagioli gialet con parte della loro acqua di cottura in modo da ottenere una zuppa cremosa. I fagioli io non li frullo perché si sfalderanno da soli. Aggiungete infine la pasta alla zuppa e portatela a cottura.

In un pentolino antiaderente ben caldo facciamo diventare croccante lo speck e una volta pronto lo mettiamo ad asciugare sulla carta assorbente.

Servite la zuppa ben calda con speck lo speck croccante spezzettato ed una macinata di pepe nero. Una zuppa fantastica per le serate invernali.
