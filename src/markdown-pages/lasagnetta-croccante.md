---
title: "Lasagnetta croccante"
slug: "lasagnetta-croccante"
date: "2017-04-06"
categories: 
  - "antipasti-ed-aperitivi"
  - "primi-piatti"
  - "ricette-estive"
tags: 
  - "avocado"
  - "ricette-leggere"
  - "salmone"
  - "zucchine"
coverImage: "../images/lasagnetta.jpg"
---

**Ingredienti per 2 persone:**

Ingredienti per le sfoglie croccanti:

- 100 g di farina 00 setacciata
- 2 pizzichi di sale
- 1 pizzico di zucchero
- Olio extravergine di oliva
- Acqua tiepida

Ingredienti per il ripieno:

- 1 zucchina grande
- 1 avocado
- 100 g di salmone affumicato
- Olio extravergine di oliva
- Sale rosa
- Pepe
- Rosmarino

Â 

**Procedimento:**

Innanzitutto prepariamo l'impasto: aggiungiamo alla farina setacciata il sale, lo zucchero, l'olio e infine aggiungiamo a poco a poco l'acqua calda, mescolando prima con una forchetta e poi iniziando ad impastarla con le mani su una spianatoia infarinata. Impastate per una decina di minuti, quindi create 6 palline e lasciatele riposare 30 minuti.

Tagliate ora le zucchine in lunghezza abbastanza sottile e grigliatele, conditele poi con sale e un goccio di olio. Preparate poi l'avocado tagliato a fette e il salmone per comporre la lasagnetta.

Passati i 30 minuti, stendiamo le palline prima con l'aiuto di un mattarello e poi con le mani, fino ad ottenere una sfoglia sottilissima. La disponiamo ora su una padella calda e le lasciamo cucinare un paio di minuti per lato. Una volta tolte dal fuoco, le tagliamo ottenendo una forma quadrangolare e le condiamo con sale rosa, rosmarino e olio.

Ora componiamo la lasagnetta: mettiamo una prima sfoglia croccante, poi le zucchine, il salmone ed infine l'avocado; poi una seconda sfoglia croccante con zucchine, salmone e avocado ed infine chiudiamo la lasagnetta con l'ultima sfoglia croccante.

