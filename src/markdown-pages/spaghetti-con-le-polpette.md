---
title: "Spaghetti con le polpette"
date: "2017-05-03"
categories: 
  - "primi-piatti"
tags: 
  - "polpette"
  - "pomodoro"
  - "spaghetti"
coverImage: "../images/spaghetti-polpette.jpg"
---

**Ingredienti per 4 persone:**

- 150 g di macinato di manzo
- 1 salsiccia
- 1 uovo
- 2 cucchiai di pane grattato
- 1 cucchiaio di parmigiano grattugiato
- Un po' di prezzemolo
- 500 g di pomodori ciliegini
- 320 g di spaghetti
- 1 cipollina
- Sale pepe
- Olio evo q.b.
- Qualche foglia di basilico
- 1 peperoncino secco

 

**Procedimento:**

Prepariamo il sugo di pomodoro: facciamo il soffritto con un goccio di olio, la cipolla tagliata a cubetti, il peperoncino ed i pomodorini tagliati a metà; lasciamo cuocere finché ai bordi del tegame sale l'olio. Per avere un sugo più liscio possiamo frullare i pomodori.

Prepariamo le polpette unendo insieme la carne macinata, la salsiccia, l'uovo, il parmigiano, il prezzemolo,  pepe,un po' di pane grattato ed un pizzico di sale Attenzione al sale. Formiamo delle polpettine della dimensione di un'oliva e le mettiamo direttamente nel sugo di pomodoro, in pochi minuti saranno cotte. Togliamole quindi dal sugo.

Buttiamo gli spaghetti in acqua bollente salata, scoliamoli un po' al dente per finire la loro cottura nel sugo aggiungendo acqua di cottura. Quando la pasta sarà cotta, mettiamo sopra le polpette qualche foglia di basilico e buon appetito!
