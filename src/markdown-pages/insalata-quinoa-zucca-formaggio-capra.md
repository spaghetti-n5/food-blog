---
title: "Insalata di quinoa, zucca e formaggio di capra"
slug: "insalata-di-quinoa-zucca-formaggio-di-capra"
date: "2017-09-09"
categories: 
  - "antipasti-ed-aperitivi"
  - "ricette-estive"
  - "ricette-vegetariane"
  - "secondi-piatti"
tags: 
  - "formaggio-di-capra"
  - "quinoa"
  - "ricette-facili"
  - "ricette-leggere"
  - "ricette-vegetariane"
  - "super-alimento"
  - "super-food"
  - "zucca"
  - "zucchine"
  - "zucchine-grigliate"
coverImage: "../images/Insalata-di-quinoa.jpg"
---

Un'insalata fresca ed estiva che combina un famoso superfood, la quinoa, con la carnosità e dolcezza della zucca e la salinità del formaggio di capra.

 

**Ingredienti per 2 persone:**

- 100 g di quinoa bianca
- 2 fette di zucca tagliate a cubetti
- 6 fette di formaggio di capra cremoso (rullo)
- 1 zucchina
- 1 pera
- Qualche acino di uva
- 15 foglie di basilico
- 10 pinoli
- 1 aglio
- Olio extravergine di oliva
- Sale e pepe nero

 

**Procedimento:**

Sciacquate bene la quinoa e cuocetela in acqua bollente leggermente salata per 10 - 15 minuti o secondo le indicazioni riportate sulla confezione. Scolatela bene quando cotta e lasciatela da parte.

Sbucciate la zucca e tagliatela a tocchetti, saltatela in padella con un goccio di olio extravergine di oliva e sale per una ventina di minuti.

Tagliate la zucchina a fette sottili e grigliatele su una bistecchiera calda e salatele leggermente.

Preparate un pesto veloce in un mortaio: pestate le foglie di basilico con un pizzico di sale, 5 pinoli e olio extravergine di oliva saporito. Lasciate in infusione all'interno uno spicchio di aglio: questo sarà il condimento della vostra insalata tiepida.

Tagliate le pere a fette sottili e gli acini di uva a metà.

Componete il piatto disponendo la quinoa alla base e sopra le verdure, la frutta il formaggio, i pinoli interi (possibilmente tostati) e condite il tutto con il pesto di basilico; finite il tutto con una macinata di pepe nero.

