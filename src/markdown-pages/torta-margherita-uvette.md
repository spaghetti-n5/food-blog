---
title: "Torta margherita con uvette"
date: "2017-09-24"
categories: 
  - "dolci"
  - "ricette-vegetariane"
tags: 
  - "limone"
  - "ricette-facili"
  - "uvette"
coverImage: "../images/Torta-classica-con-uvetta.jpg"
---

La classica ricetta della torta margherita profumata dalle zeste di limone e arricchita dal gusto delle uvette: una colazione perfetta e salutare per iniziare bene la giornata.

 

**Ingredienti per una teglia di 22 cm di diametro:**

- 120 g di zucchero di canna
- 1 pizzico di sale
- 2 uova
- Buccia di un limone non trattato
- 2 cucchiai di succo di limone
- 1 bustina di lievito (16 g)
- 110 g di farina 00
- 100 g di fecola
- 60 ml di olio di semi
- Una manciata di uvette

 

**Procedimento:**

Versate le uova in una ciotola, aggiungete lo zucchero, un pizzico di sale, la scorza grattugiata di un limone e due cucchiai di succo quindi frullate il tutto con delle fruste elettriche fino ad ottenere un composto spumoso e montato. In un’altra ciotola setacciate la farina, il lievito e la fecola. Aggiungete ora le polveri nell’altra ciotola, un cucchiaio alla volta, e continuate a frullare. Infine versare l’olio di semi a filo continuando a montare con le fruste.

Imburrate una tortiera con cerchio apribile del diametro di 22 cm ed infarinatela con 2 cucchiai di farina, quindi versate l’impasto e sbattete leggermente la tortiera per uniformarne il livello.

Fate cuocere in forno preriscaldato a 170° per 35 - 40 minuti, verificate la cottura con uno stecchino, infilandolo al centro della torta: se, estraendolo, risulterà umido allora la torta necessiterà ancora di qualche minuto di cottura, in caso contrario sarà pronta.

Lasciatela raffreddare completamente la torta nello stampo, sformatela e buon appetito!
