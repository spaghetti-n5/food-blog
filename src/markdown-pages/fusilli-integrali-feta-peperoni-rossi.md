---
title: "Fusilli integrali con feta e peperoni rossi"
date: "2017-08-11"
categories: 
  - "primi-piatti"
  - "ricette-estive"
  - "ricette-vegetariane"
tags: 
  - "feta"
  - "menta"
  - "olive-nere"
  - "pasta-integrale"
  - "peperoni"
  - "tegoline"
coverImage: "../images/Fusilli-integrali-con-feta.jpg"
---

Un primo piatto veloce ed economico per un semplice pranzo estivo.

 

**Ingredienti per 3 persone:**

- 2 peperoni rossi allungati
- Una decina di olive nere
- 1/2 pacchetto di feta (100 g)
- 1 manciata di tegoline (a piacere)
- 240 g di fusilli integrali (o qualsiasi pasta integrale a vostro piacimento)
- 1 aglio
- Qualche foglia di menta e basilico
- Sale e Pepe nero
- Olio extravergine di oliva

 

**Procedimento:**

Cucinate la pasta in acqua leggermente sovrassalata (poi andrà raffreddata con acqua fredda) e raffreddatela leggermente con acqua fredda.Tagliate i peperoni a cubetti e le tegoline a tocchetti di 2 cm. Scaldate un padella con un goccio di olio e soffriggete un aglio intero schiacciato, aggiungete con fiamma viva le verdure e saltatele per una decina di minuti (fate in modo che il peperone e le tegoline rimangano al dente).

Tagliate la feta a cubetti o sbriciolatela semplicemente con le mani.

In una ciotola aggiungete la pasta raffreddata, la feta, le olive nere ed infine le verdure. Mescolate bene il tutto con un filo di olio extravergine di oliva saporito a crudo.

Servite i vostro fusilli integrali leggermente tiepidi con qualche fogliolina di menta fresca e basilico spezzettati ed una bella macinata di pepe nero.
