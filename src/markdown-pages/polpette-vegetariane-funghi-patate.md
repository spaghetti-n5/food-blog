---
title: "Polpette vegetariane con funghi e patate"
slug: "polpette-vegetariane-con-funghi-e-patate"
date: "2017-11-01"
categories: 
  - "antipasti-ed-aperitivi"
  - "ricette-autunnali"
  - "ricette-vegetariane"
  - "secondi-piatti"
tags: 
  - "funghi"
  - "patate"
  - "ricette-autunnali"
  - "ricette-facili"
coverImage: "../images/polpette-vegetariane-con-funghi.jpg"
---

L'autunno è tempo di funghi e con questo ingrediente ho pensato di fare delle polpette vegetariane fritte super gustose e facili da realizzare.

 

**Ingredienti:**

- 200 g di funghi chiodini precedentemente cotti (potete usare anche dei semplici funghi champignon)
- 1 patata di media grandezza
- 1 uovo
- 2 cucchiai di prezzemolo tritato
- Sale
- Pane grattugiato (circa 2 cucchiai)
- Formaggio grana a piacere
- Olio di semi di arachide per friggere

 

**Procedimento:**

Sbucciate e tagliate a cubetti la patata, tuffatela poi in acqua fredda e portate ad ebollizione, cuocete per circa 10 - 15 minuti.

Scolate le patate e schiacciatele, aggiungete il prezzemolo tritato, i funghi sminuzzati grossolanamente, un pizzico di sale e formaggio grana a piacere. Aggiustate di sapore e successivamente aggiungete un uovo ed il pane grattugiato, poco alla volta fino ad ottenere una consistenza lavorabile. Lasciate riposare il composto in frigorifero così si compatterà ed il pane assorbirà bene l'uovo ed i liquidi.

Formate ora delle polpette leggermente schiacciate e passatele nel pane grattato. Friggete ora le polpette in poco olio finché risulteranno belle dorate, basteranno pochi minuti perché tutti gli ingredienti sono già cotti.

