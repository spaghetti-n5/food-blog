---
title: "Muffin ai mirtilli"
slug: "muffin-ai-mirtilli"
date: "2017-10-05"
categories: 
  - "dolci"
  - "ricette-vegetariane"
tags: 
  - "colazione"
  - "goloso"
  - "mirtilli"
  - "salutare"
coverImage: "../images/Muffin-ai-mirtilli.jpg"
---

I muffin ai mirtilli sono una classica ricetta americana, soffici e profumati, sono perfetti per una colazione o una merenda sana e nutriente.

**Ingredienti per 12 muffin:**

- 250 g di farina 00 setacciata
- 2 uova intere biologiche
- 80 ml di olio di semi
- 150 ml di latte
- Succo e buccia di mezzo limone non trattato
- 150 g di zucchero
- 1 pizzico di sale
- 16 g di lievito per dolci
- 200 g di mirtilli freschi
- 1 noce di burro

**Procedimento:**

Per prima cosa imburrate lo stampo per i muffin e riponetelo in frigorifero, così sarà più facile staccarli quando cotti; quindi preriscaldate il forno a 180°C.

Mettete in una ciotola le uova, sbattete leggermente, quindi aggiungete il succo del limone, la buccia grattugiata del limone, il latte e l’olio. In un’altra ciotola aggiungete gli ingredienti secchi: zucchero, farina, il lievito setacciati ed un pizzico di sale.

Versate il composto liquido su quello secco, amalgamate velocemente con una spatola, aggiungete i mirtilli e riempite gli stampini. Non lavorate troppo l’impasto altrimenti i muffin risulteranno troppo compatti; il composto deve risultare abbastanza denso, nel caso fosse troppo liquido, aggiungeteci un po’ di farina. Infornate per 20 minuti a 180°C.

![](https://cucinadalnord.it/wp-content/uploads/2017/10/Muffin-ai-mirtilli2.jpg)

