---
title: "Tagliatelle di zucca con mascarpone e salvia"
slug: "tagliatelle-zucca-mascarpone-salvia"
date: "2017-11-12"
categories: 
  - "primi-piatti"
  - "ricette-autunnali"
  - "ricette-vegetariane"
tags: 
  - "formaggio-grana"
  - "mascarpone"
  - "salvia"
  - "zucca"
coverImage: "../images/Tagliatelle-di-zucca.jpg"
---

Una ricetta autunnale, originale e gustosa in cui la crema di mascarpone e formaggio avvolge e risalta queste delicate tagliatelle di zucca.

 

**Ingredienti per 4 persone:**

- 1 hg di zucca cotta al forno
- 2 hg di farina 0
- 1 uovo
- 50 g di semola di grano duro
- 2 cucchiai di mascarpone
- 10 noci
- 2 cucchiai di formaggio grana
- Sale e pepe nero
- Salvia

 

**Procedimento:**

Lavate ed affettate la zucca con la buccia in fette da 1 cm, disponetele in una placca foderata con carta da forno e cuocetele in forno a 160° per 15 minuti. Le fette di zucca saranno cotte quando ben morbide alla forchetta. Togliete ora la buccia e ricavatene la polpa, frullatela e lasciate raffreddare.

Fate una fontana con la farina, aggiungete al centro della fontana un uovo, la polpa della zucca ed un pizzico di sale, impastate bene con le mani fino a rendere la pasta omogenea ed elastica. Avvolgete l'impasto ben infarinato nella pellicola trasparente e lasciate riposare per mezz'ora.

Preparate ora le tagliatelle: tirate la pasta con la nonnapapera  fino al penultimo spessore oppure a mano. L'impasto è abbastanza umido quindi bisognerà infarinarlo bene con l'aiuto della semola.

![](https://cucinadalnord.it/wp-content/uploads/2017/11/tagliatelle-di-zucca1.jpg)

Frullate le noci con qualche grano di sale grosso e lasciate da parte. In una ciotola diluite il mascarpone con un cucchiao di acqua di cottura, il formaggio grana, un pizzico di sale, le foglie di salvia ed una generosa macinata di pepe fresco.

Cuocete le tagliatelle in abbondante acqua salata e scolatele in una ciotola, versate la crema di mascarpone ed amalgamate il tutto. Impiattate con una spolverata di noci frullate, qualche foglia di salvia e qualche scaglia di formaggio grana.

