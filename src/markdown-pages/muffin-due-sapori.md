---
title: "Muffin due sapori"
date: "2017-06-24"
categories: 
  - "dolci"
  - "ricette-vegetariane"
tags: 
  - "cacao"
  - "goloso"
  - "limone"
coverImage: "../images/Muffin-due-sapori.jpg"
---

Ingredienti per 12 muffins:

Ingredienti per il composto al limone:

- 120 g farina 00 setacciata
- 50 g di zucchero
- 1 limone non trattato (succo e buccia)
- 1 pizzico di sale
- 4 g di lievito per dolci
- ¼ cucchiaino di bicarbonato
- 1 uovo
- 30 ml di olio di semi
- 60 ml di latte

 

Ingredienti per il composto al cacao:

- 120 g farina 00 setacciata
- 60 g di zucchero
- 50 g di cacao amaro in polvere
- 1 pizzico di sale
- 4 g di lievito per dolci
- ¼ cucchiaino di bicarbonato
- 1 uovo
- 30 ml di olio semi
- 80 ml di latte

 

**Procedimento:**

Questi muffin vengono preparati con 2 composti differenti per ottenerne la stessa consistenza. É possibile realizzarli con un unico composto ed aggiungere a metà il cacao amaro, in questo modo risulta più difficile però gestirne le consistenze quindi io preferisco realizzarli separatamente, andrete a sporcare alla fine la stessa quantità di utensili! :)

Per prima cosa preriscaldate il forno a 180°C.

Preparate prima il composto al limone. Mettete in una ciotola gli ingredienti secchi: la farina ed il lievito setacciati, lo zucchero, il bicarbonato, il sale. In un'altra ciotola aggiungete gli ingredienti umidi: l'uovo, l'olio di semi, il latte, il succo e la scorza grattugiata di un limone e sbattete leggermente il tutto con una frusta. Versate ora il composto umido sopra a quello secco e mescolate gli ingredienti velocemente; lasciate da parte.

Preparate prima il composto al cacao. Preparate sempre in una ciotola gli ingredienti secchi: la farina, il lievito ed il cacao amari setacciati, lo zucchero, il bicarbonato ed il sale. Nell'altra ciotola gli ingredienti umidi, mescolateli e aggiungeteli agli ingredienti secchi.

L'idea è che quando andrete a mangiare un boccone di muffin potrete assaporane i due gusti in modo separato e deciso: la parte bassa più amara e quella alta più acida e rinfrescante.

Andate a disporre nello stampo da muffin un cucchiaio del composto di cacao e successivamente un cucchiaio di composto al limone.

Infornate per 20 – 25 minuti a 180°C.
