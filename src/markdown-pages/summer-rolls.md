---
title: "Summer rolls vietnamiti"
slug: "summer-rolls-vietnamiti"
date: "2017-06-25"
categories: 
  - "antipasti-ed-aperitivi"
  - "cucina-vietnamita"
  - "ricette-estive"
tags: 
  - "summer-rolls"
  - "vermicelli"
coverImage: "../images/summer-rolls.jpg"
---

I summer rolls sono degli involtini estivi tipici del Vietnam che vengono accompagnati da una salsa piccante agrodolce, di arachidi o con salsa di pesce e lime.

**Ingredienti per 6 summer rolls:**

- 9 gamberi
- 12 foglie di menta
- 1 cetriolo
- 1 carota
- 2 foglie di insalata iceberg
- Una manciata di germogli di soia
- 50 g di vermicelli di riso
- 6 o più fogli di riso specifici per summer rolls ∅22 cm

 

**Procedimento:**

Mettete a bagno i vermicelli di riso in acqua fredda per 30 minuti, successivamente scolateli e lasciateli da parte. Portate ad ebollizione dell'acqua e tuffate i vermicelli per 2 secondi, eliminate l'acqua in eccesso e lasciateli raffreddare.

Nella stessa acqua tuffate i gamberi e lasciateli cucinare per pochi minuti, toglieteli e lasciateli raffreddare, poi tagliateli a metà nel senso della lunghezza. Tagliate le carote ed il cetriolo a julienne mantenendone la lunghezza e rompete le foglie di insalata. Dividete gli ingredienti (le carote, il cetriolo, l'insalata, i germogli di soia, i vermicelli e la menta) in 6 mucchietti uguali.

Prendete un foglio di riso e disponetelo in un piatto fondo con dell'acqua fredda, lasciate che si reidrati per 3 minuti circa; toglietelo e trasferitelo su un canovaccio, quindi tamponate l'acqua in eccesso. Ripetete l'operazione con gli altri fogli e farcendoli immediatamente.

Farcite gli involtini disponendo alla base le foglie di menta rivolte verso il basso, sopra il mix di verdure e vermicelli ed inferiormente tre metà di gamberi sempre rivolte verso il basso. Iniziate ad arrotolate delicatamente gli involtini prima dalla parte delle verdure, quindi richiudetene i lembi esterni, e continuate ad arrotolare ben stretto. Il procedimento potrebbe risultare la prima volta un po' complicato e potreste bucare il foglio di riso ma successivamente inizierete a capirne le consistenze e ad arrotolarli con più facilità.

Coprite gli involtini con della carta trasparente fino al momento del servizio. Servite con una salsa a vostro gusto, io preferisco la salsa di chili agrodolce.

