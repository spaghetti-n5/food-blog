---
title: "Baccalà alla napoletana"
slug: "baccala-alla-napoletana"
date: "2017-03-19"
categories: 
  - "secondi-piatti"
tags: 
  - "baccala"
  - "capperi"
  - "olive"
  - "pomodoro"
  - "ricette-facili"
coverImage: "../images/baccala-napoletana.jpg"
---

**Ingredienti per 2 persone:**

- 3-4 pezzi di baccalà bagnato
- Farina 00
- Pomodori in scatola a cubetti
- 1 spicchio d’aglio
- Olio d’oliva
- 1 peperoncino secco
- Olive nere
- Capperi sotto sale

**Preparazione:** 

Tagliare i filetti di baccalà, già ammollati e sciacquati, in pezzi alti circa due o tre dita. Sgocciolare bene i pezzi ed asciugarli con un panno o carta assorbente.

Infarinare leggermente i pezzi di baccalà, metteteli quindi a rosolare in padella con olio di oliva. Quando sono dorati da un lato, girateli delicatamente e fateli dorare anche dall’altro lato quindi metterli da parte.

Nella stessa padella in cui avete dorato i pezzi di baccalà, fate soffriggere l'aglio, aggiungete i pomodori in scatola, regolate di sale, zucchero per l'acidità e peperoncino. Fate cuocere il pomodoro pochi minuti e, quando è un po' ritirato, aggiungere il baccalà, le olive nere e i capperi sotto sale precedentemente sciacquati e strizzati.

Lasciate cuocere per una decina di minuti a fuoco dolce e servite con una bruschetta croccante.

