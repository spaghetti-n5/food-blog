---
title: "Vellutata di piselli e patate"
slug: "vellutata-di-piselli-e-patate"
date: "2019-11-29"
categories: 
  - "primi-piatti"
  - "ricette-autunnali"
  - "ricette-vegetariane"
  - "zuppe"
tags: 
  - "ricette-autunnali"
  - "ricette-facili"
  - "ricette-leggere"
  - "ricette-vegane"
  - "ricette-veloci"
  - "vellutata"
coverImage: "../images/vellutataPatatePiselli.jpg"
---

Una ricettina veloce con ingredienti comuni e facili da reperire e che molto probabilmente avete giá in casa. Questa vellutata di piselli e patate è un vero confort food per un pranzo leggero che vi scalderà in queste giornate invernali e vi manterrà attivi e pieni di energia per affrontare il pomeriggio lavorativo.

**Ingredienti per 2 persone:**

- 2 cipolle piccole
- 2 patate (200g)
- 200 g di piselli congelati
- 4 fettine di radice di curcuma (potete sostituirla con mezzo cucchiaino di curcuma in polvere se non l’avete)
- 3 cubetti di crosta di parmigiano
- Olio extra vergine di oliva
- Acqua calda (circa 500ml)
- Sale

**Procedimento:**

Per prima cosa pulite ed affettate le cipolle, sbucciate le patate e tagliatele a cubetti.  
Versate un filo di olio in una pentola, aggiungete le cipolle ed un pizzico di sale e stufate dolcemente fino a che le cipolle non risultino morbide. Quindi continuate con le patate ed i piselli, mescolate il tutto affinchè si insaporisca bene.

Ora aggiungete i cubetti di formaggio grana (li uso come sostituti del brodo vegetale quando ho finito le riserve di brodo fatto in casa), la curcuma, sale e l’acqua bollente fino a comprire leggermente le verdure.

Lasciate cuocere a fuoco lento per 40 minuti. Le verdure saranno ora cotte, eliminate la curcuma ed il parmigiano e regolatelo di sale. Frullate il tutto con un minipimer e servite la vellutata di piselli e patate ben calda.

Qui trovate un'altra vellutata perfetta per le giornate invernali [https://cucinadalnord.it/vellutata-di-patate-porri-zucchine-curcuma/](https://cucinadalnord.it/vellutata-di-patate-porri-zucchine-curcuma/)

