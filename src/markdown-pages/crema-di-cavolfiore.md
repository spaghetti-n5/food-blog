---
slug: "/crema-di-cavolfiore"
title: "Crema di cavolfiore"
date: "2019-11-03"
coverImage: "../images/DSC04746.jpg"
---
Questa è una ricetta nata un po' per caso, stavo preparando dei tacos vegani e mi mancava un salsina per completare il piatto. Apro il frigo e trovo questo mezzo cavolfiore e penso, non ci starebbe male, e così nasce questa crema di cavolfiore.

Potete servire questa crema anche come piatto principale o caldo antipasto abbinato a qualcosa di croccante, come verdure spadellate o del semplice pane tostato a cubetti e qualche goccia di olio piccante.

**Ingredienti per 2 persone:**

- 1 scalogno
- 1/2 cavolfiore
- 1 costa di sedano
- 1/2 tazza di latte
- Sale q.b.

**Procedimento**:

Soffriggere con un goccio d’olio extravergine lo scalogno ed il sedano a cubetti, a fuoco dolce in modo che non si bruci. Appena lo scalogno sta diventando trasparente aggiungete il cavolfiore a pezzetti, salate e continuate a cuocere gli ingredienti in modo che si insaporiscano. Aggiungete poca acqua bollente in modo che il cavolfiore abbia sufficiente liquido per la cottura ma il composto non diventi troppo liquido, il liquido non deve coprire completamente le verdure.

Dopo una cottura di 20 minuti a fuoco lento, con coperto chiuso, aggiungete mezza tazza piccola di latte e lasciate cuocere per altri 10 minuti. State sempre attenti quando aggiungete i liquidi, fatelo poco a poco per evitare che il composto risulti alla fine troppo liquido.

Frullate il tutto con il frullatore ad immersione fino ad ottenere un consistenza spumosa, regolate di sale e lasciate raffreddare la crema di cavolfiore.

Vi lascio una ricettina golosa di tacos, a breve ne aggiungeró altre golosissime! [https://cucinadalnord.it/tacos-messicani-carne-macinata/](https://cucinadalnord.it/tacos-messicani-carne-macinata/)