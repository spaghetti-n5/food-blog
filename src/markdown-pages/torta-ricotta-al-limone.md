---
title: "Torta di ricotta al limone"
date: "2017-08-07"
categories: 
  - "dolci"
  - "ricette-vegetariane"
tags: 
  - "limone"
  - "ricette-facili"
  - "ricette-veloci"
  - "ricotta"
coverImage: "../images/Torta-di-ricotta-al-llimone.jpg"
---

**Ingredienti per una teglia di 22 cm di diametro:**

- 200 g di ricotta
- 180 g di zucchero semolato
- 2 limoni non trattati (scorza grattugiata e succo)
- 3 uova
- 80 g di farina 00
- 80 g di fecola di patate
- 30 g di burro fuso + 10 di olio semi
- 1 bustina di lievito per dolci
- 1 pizzico di sale

 

**Procedimento:**

Iniziate a lavorare la ricotta e lo zucchero con le fruste, finché non diventa cremosa; aggiungete quindi il primo uovo ed amalgamatelo bene prima di aggiungere il secondo, fate lo stesso con il terzo uovo. Aggiungete ora la scorza grattugiata dei 2 limoni ed il succo, un pizzico di sale e mescolate bene il tutto.

Unitevi la farina, la fecola ed il lievito setacciati ed amalgamate con cura al resto dell’impasto, quindi versatevi il burro fuso e l'olio di semi (potete semplicemente usare anche solo burro o solo olio a vostro gusto). Continuate a mescolare accuratamente, fino ad ottenere un composto denso e omogeneo.

Imburrate una tortiera con cerchio apribile del diametro di 22 cm ed infarinatela con 2 cucchiai di farina, eliminate la farina in eccesso quindi versate l’impasto e sbattete leggermente la tortiera per uniformarne il livello. Cuocete nel forno già caldo a 180° per 40 minuti, quindi spegnete il forno e lasciate la torta al limone all’interno per 5 minuti. Sfornatela e lasciatela raffreddare completamente.

![](https://cucinadalnord.it/wp-content/uploads/2017/08/Torta-di-ricotta-al-llimone1.jpg)
