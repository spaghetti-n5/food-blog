---
title: "Pollo ai peperoni"
slug: "pollo-ai-peperoni"
date: "2017-07-13"
categories: 
  - "secondi-piatti"
tags: 
  - "peperoni"
  - "pollo"
coverImage: "../images/Pollo-ai-peperoni.jpg"
---

 

**Ingredienti per 4 persone:**

- 1⁄2 kg di petto di pollo
- 1 peperone rosso
- 1 peperone giallo
- 10 pomodorini datterini
- Succo di mezzo limone non trattato
- 2 rametti di prezzemolo
- 1 cucchiaio di farina
- Origano, timo, basilico
- Olio extravergine di oliva
- Alcune gocce di tabasco rosso

 

**Procedimento:**

Tagliate il petto di pollo a striscioline, i peperoni a falde e poi a quadri, i pomodorini a meta, e versate il tutto in una ciotola. Condite con le erbe aromatiche, il sale, la buccia del limone tagliata a striscioline (stando attenti a non utilizzare la parte bianca che risulterebbe troppo amara) ed il prezzemolo.

Scaldiamo una pentola antiaderente con un goccio di olio, aggiungete il mix di pollo e verdure ed un cucchiaio di farina, mescolate il tutto; quando la carne sarà ben tostata e caramellata aggiungete il succo di mezzo limone ed il tabasco. Portate avanti la cottura per una decina di minuti.

In dieci minuti avrete preparato un piatto perfetto per l’estate: un pollo saporito con verdure al dente.

