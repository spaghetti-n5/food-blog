---
title: "Quiche di zucchine e tegoline"
date: "2018-05-29"
categories: 
  - "ricette-estive"
  - "ricette-vegetariane"
  - "secondi-piatti"
tags: 
  - "mozzarella"
  - "quiche"
  - "scamorza"
  - "tegoline"
  - "torta-salata"
  - "zucchine"
coverImage: "../images/quiche_zucchine.jpg"
---

Questa quiche di zucchine e tegoline è una ricetta molto semplice da realizzare che vi permetterà di preparare una cena estiva in pochi istanti. Una ricetta vegetariana delicata ma arricchita da formaggi vari: mozzarella, formaggio grana e scamorza affumicata.

 

**Ingredienti per una tortiera di 22 - 24 cm di diametro:**

- 1 rotolo di pasta sfoglia rotonda
- 1 zucchina
- 20 tegoline
- 1 spicchio di aglio
- 1 uovo biologico
- Mezzo bicchiere di latte
- 4 fette di scamorza affumicata
- 4 cucchiai di formaggio grana grattugiato
- 1 mozzarella
- Sale e pepe nero
- Olio extravergine di oliva

 

**Procedimento:**

 

Tagliate le zucchine a cubetti e cuocetele in padella con un aglio schiacciato ed un goccio di olio di oliva per 5-10 minuti, lasciatele croccanti perché finiranno la loro cottura in forno. Salate leggermente e lasciate da parte.

Pulite le tegoline, tagliate la mozzarella a cubetti e la scamorza a fette.

In una ciotola sbattete un uovo, aggiungete il latte, 3 cucchiai circa di formaggio grana grattugiato ed una macinata di pepe nero.

Stendete la pasta sfoglia su una tortiera, bucherellate il fondo con una forchetta, disponete ordinatamente le zucchine, le tegoline, la mozzarella a cubetti. Versate il composto di uova e formaggio sopra le verdure, sistemate le fette di scamorza e terminate con una spolverata di formaggio grana grattugiato (circa 1 cucchiaio) ed una macinata di pepe.

Infornate la quiche per 30-35 minuti a 200°C.
