---
title: "Pizza"
slug: "pizza"
date: "2017-06-28"
categories: 
  - "impasti"
  - "preparazioni-di-base"
  - "ricette-vegetariane"
  - "secondi-piatti"
tags: 
  - "mozzarella"
  - "pizza"
coverImage: "../images/pizza3.jpg"
---

**Ingredienti per una teglia da forno:**

Per l'impasto:

- 270 g di farina setacciata
- 1 bicchiere di acqua
- 3 g di lievito secco
- 5 pizzichi di sale
- 2 pizzichi di zucchero
- Olio extravergine di oliva

Per il condimento:

- Passata di pomodoro
- Olio extravergine di oliva
- Sale e zucchero
- 2 Mozzarelle
- Origano e basilico a piacere

 

**Procedimento:**

Setacciate la farina in una ciotola, aggiungete il sale in un angolo ed un pizzico di zucchero in un altro, aggiungete anche un filo di olio. A parte sciogliete il lievito secco in acqua calda con un pizzico di zucchero e iniziate ad amalgamare lentamente e continuamente gli ingredienti con una forchetta, lasciando prima da parte l'angolo con il sale ed incorporandolo solo alla fine. Quando il composto avrà una consistenza lavorabile a mano ma sempre morbida, trasferiamolo su un tagliere ed iniziamo ad impastare per almeno 10 minuti incorporando più aria possibile, ripiegando la pasta su sé stessa più e più volte. Passati i 10 minuti la pasta risulterà bella liscia e morbida. Trasferite l'impasto in una ciotola, spolveratene la superficie di farina, realizzate una croce incidendo leggermente con un coltello e copritelo con la pellicola trasparente. Lasciate riposare l'impasto per una notte intera in un luogo caldo e protetto da fonti di aria, ad esempio all'interno del forno.

Il giorno successivo riprendete il vostro impasto e lavoratelo con le mani e l'aiuto di un po' di farina su un tagliere, continuate incorporando aria per 5-10 minuti, create una pallina, quindi spolveratene la superficie di farina, appoggiateci sopra della pellicola trasparente e lasciate riposare un'ora. In questo passo potrete decidere di realizzare una pizza grande e quindi creare una sola pallina oppure due pizze piccole dividendo l'impasto in due e impastando separatamente le due pallline.

Nel frattempo tagliate le mozzarelle a piccoli cubetti e lasciatele da parte, così perderanno il siero in eccesso. Ora potete iniziare a stirare la vostra pizza con le mani lentamente e mantenendo i bordi esterni più alti oppure più facilmente con il mattarello.

![](https://cucinadalnord.it/wp-content/uploads/2017/06/Pizza.jpg)

Preriscaldate il forno a 220°C, non utilizzo una temperatura molto elevata per fare in modo che i bordi della pizza non risultino troppo secchi e bruciacchiati.

Condite la salsa di pomodoro con sale, zucchero per bilanciarne l'acidità e olio extravergine di oliva. Disponete un sottile strato di pomodoro sopra la pizza ed infornate per 10 minuti o fino a che il pomodoro risulti cotto e abbia perso parte della sua acqua.

Togliete la pizza dal forno, aggiungete l'origano secco, qualche foglia di basilico, la mozzarella e gli ingredienti che preferite (io ho aggiunto gorgonzola), infornate nuovamente la pizza fino a quando tutta la mozzarella abbiamo preso il bollore e quindi tutti i liquidi siano evaporati. Ora lasciate riposare la pizza fuori dal forno per 5 minuti in modo che si compatti bene e sia più facile da tagliare.

