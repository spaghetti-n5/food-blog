---
title: "Udon noodles con verdure saltate"
slug: "udon-noodles-verdure-saltate"
date: "2017-08-07"
categories: 
  - "cucine-del-mondo"
  - "primi-piatti"
  - "ricette-estive"
  - "ricette-vegetariane"
tags: 
  - "carote"
  - "cipolla"
  - "peperone"
  - "ricette-facili"
  - "ricette-veloci"
  - "salsa-di-pesce"
  - "salsa-di-soia"
  - "salsa-oyster"
  - "udon-noodles"
  - "zucchine"
coverImage: "../images/Udon-noodles.jpg"
---

Gli udon sono una varietà di noodles preparati con farina di grano duro, tipici della cucina giapponese. Sono serviti solitamente come zuppa di noodle in brodo caldo, ma possono essere cucinati in diverse maniere: al vapore oppure saltati in padella con la famosa tecnica "stir fried".

Vi propongo gli udon noodles in una ricetta molto semplice e velocissima da realizzare con semplici verdure di stagione.

**Ingredienti per 2 persone:**

- 1 confezione di spaghetti udon
- 1 carota tagliata a bastoncini
- 1/2 zucchina tagliata a fette diagonali
- 1 manciata di tegoline tagliate in 2
- 1 cipolla tagliata a metà, successivamente ogni parte in 3 e sfogliata
- 1/4 peperone rosso tagliato a quadrati
- 1 spicchio di aglio
- Olio di semi

Per la salsa:

- 1 1/4 cucchiaio di salsa di pesce (fish sauce)
- 1 1/4 cucchiaio di salsa di ostriche (oyster sauce)
- 1/2 cucchiaio di salsa di soia chiara (light soy sauce)
- 1/2 cucchiaino di miele
- 1 cucchiaino di zucchero
- 1/4 cucchiaino di estratti di tamarindo
- 1/4 cucchiaino di farina di tapioca
- 1 cucchiaio di acqua

 

**Procedimento:**

Tagliate le verdure come indicato precedentemente, lasciatele piuttosto grandi in modo che rimangano ben croccanti e non perdano le proprietà nutritive.

In una ciotolina a parte preparate la salsa aggiungendo tutti gli ingredienti e dissolvendo bene all'interno lo zucchero, il miele e la farina di tapioca.

Scaldate bene un wok con un goccio di olio di semi, aggiungete un aglio intero schiacciato e dopo qualche secondo anche tutte le verdure insieme. Saltatele a fuoco vivace per qualche minuto, quindi aggiungete gli udon noodles e continuate a saltare il tutto. Aggiungete infine la salsa e mescolate velocemente per qualche secondo.

Avrete ottenuto così un piatto molto sano e soprattutto velocissimo con sapori che riportano alla cucina cinese.

