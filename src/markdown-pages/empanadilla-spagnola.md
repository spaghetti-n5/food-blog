---
title: "Empanadilla spagnola"
slug: "empanadilla-spagnola"
date: "2017-05-11"
categories: 
  - "antipasti-ed-aperitivi"
  - "cucina-spagnola"
  - "impasti"
tags: 
  - "birra"
  - "peperone-verde"
  - "pomodoro"
  - "tonno-in-scatola"
  - "uova"
coverImage: "../images/Empanadilla.jpg"
---

La empanadilla è una classica ricetta spagnola, un fagottino cotto al forno che si può considerare una variante della empanada. L'impasto si realizza a forma di tortilla di diametro di circa 12 cm e richiuse con un motivo realizzato con la forchetta. Il ripieno è solitamente costituito da spinaci, pisto (una preparazione base e molto comune della cucina spagnola) con tonno e pezzetti di uova lesse, verdure miste o altri ingredienti tipici della cucina spagnola.

Qui vi propongo la ricetta più famosa con il ripieno di pisto, tonno e uova sode.

 

**Ingredienti per 8 empanadillas:**

Per l'impasto:

- 125 g di olio di oliva
- 125 g di birra bionda
- 350 g di farina 00
- 9 g di sale fino
- 1 cucchiaino di paprica dolce

Per il ripieno:

- 500 g di salsa di pomodoro a cubetti
- 2/3 di peperone verde
- 1 aglio
- Zucchero e sale
- Tonno sott'olio (60 g)
- 1 uovo lesso

Per spennellare:

- 1 uovo

 

**Procedimento:**

In una ciotola setacciate la farina, aggiungete la paprica dolce ed il sale e mescolate il tutto. Scaldate leggermente l'olio in un pentolino ed aggiungetelo alla farina, sembra una cosa stranissima ma credetemi che il risultato sarà spettacolare, e mescolate il tutto. Aggiungete anche la birra e iniziate ad impastare inizialmente mescolando il tutto con una forchetta e poi con le mani fino ad ottenere un impasto omogeneo. Lasciate riposare l'impasto coperto in una ciotola.

Nel frattempo preparate il pisto seguendo la ricetta: [Pisto spagnolo](https://cucinadalnord.it/pisto-spagnolo/) Una volta raffreddato, aggiungete il tonno e l'uovo sodo tagliato a cubetti e mescolate il tutto.

Preriscaldate il forno a 200°C. Stirate ora la pasta in uno strato sottile, circa 3 mm, e ricavatene 8 cerchi di diametro 12 cm. Lavorate velocemente la pasta affinché rimanga umida e non si secchi.

Al centro disponetevi una bella cucchiaiata di pisto, richiudete a mezzaluna e sigillate i bordi con i denti della forchetta.

![](https://cucinadalnord.it/wp-content/uploads/2017/05/empanadilla1.jpg)

Spennellate la superficie con l'uovo sbattuto ed infornate per 25 - 30 minuti a 200°C finché risultino belle dorate.

