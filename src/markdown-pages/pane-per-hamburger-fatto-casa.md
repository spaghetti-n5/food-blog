---
title: "Pane per hamburger fatto in casa"
slug: "pane-per-hamburger-fatto-in-casa"
date: "2017-05-07"
categories: 
  - "cucina-americana"
  - "impasti"
  - "panini"
  - "preparazioni-di-base"
tags: 
  - "farina"
  - "goloso"
  - "semi-di-sesamo"
coverImage: "../images/pane-hamburger.jpg"
---

**Ingredienti per 8 panini:**

- 450 g di farina 00
- 4 cucchiaini di zucchero
- 235 ml di acqua
- 7 g lievito secco
- 7 g di sale
- 2 uova
- Un goccio di olio di semi
- Un goccio di latte
- 40 g di burro sciolto
- Semi di sesamo bianchi

 

**Procedimento:**

Mettere in una ciotola il lievito, 60 g di farina e l'acqua calda e mescolate finché omogeneo. Lasciate riposare 30 minuti in modo che inizi la lievitazione, si formeranno delle piccole bollicine come nella foto qui sotto.

![pane di hamburger](../images/Pane-per-hamburger.jpg)

Aggiungere un uovo, il burro fuso raffreddato, lo zucchero, il sale e la restante farina setacciata. Mescolate il tutto inizialmente con una forchetta e poi con le mani, il composto deve essere piuttosto appiccicoso quindi lavoratelo rapidamente e con le mani fredde per circa 10 minuti. Formate una palla, oliate la ciotola con olio di semi, e rigiratevi la palla finché risulti oliata su tutta la superficie. Coprite con la pellicola trasparente e lasciate lievitare per 2 ore in un luogo caldo.

Trascorse le 2 ore, trasferite l'impasto su una spianatoia infarinata, schiacciate la pasta con le dita formando una rettangolo. Tagliate quindi 8 pezzi di uguale peso ed impastate ogni pezzo singolarmente, ripiegandolo su sé stesso e formando alla fine una pallina.

![Impasto per pane di hamburger](../images/Pane-per-hamburger-2.jpg)

Se preferite ottenere un hamburger grande "stile americano", quindi più grande e appiattito, schiacciate le palline con la punta delle dita allargandole fino ad un diametro di circa 8 cm (come nelle foto). Altrimenti se volete realizzare degli "hamburger moderni" quindi più piccoli e alti, allargate solo leggermente le palline, molto poco perché durante la seconda lievitazione raddoppieranno di volume e si allargheranno.

Trasferite i vari paninetti su una teglia ricoperta da carta forno, spolverizzate la superficie con della farina, appoggiateci sopra un foglio di pellicola trasparente e lasciate riposare per un'altra ora. Preriscaldate il forno a 190°C. In una ciotolina sbattete l'uovo con un goccino di latte, spennellatelo delicatamente sulla superficie dei panini con l'aiuto di un pennello da cucina. Aggiungetevi sopra i semi di sesamo bianchi.

![pane di hamburger](../images/pane-hamburger1.jpg)

Infornate il vostro pane da hamburger per 15 - 17 minuti a 190°C. Lasciate raffreddare completamente prima di tagliarli e farcirli con il vostro hamburger!

