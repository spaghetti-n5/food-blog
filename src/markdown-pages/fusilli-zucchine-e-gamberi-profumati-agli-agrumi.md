---
title: "Fusilli zucchine e gamberi profumati agli agrumi"
slug: "fusilli-zucchine-e-gamberi-profumati-agli-agrumi"
date: "2017-05-02"
categories: 
  - "primi-piatti"
  - "ricette-estive"
tags: 
  - "agrumi"
  - "bottarga"
  - "gamberi"
  - "menta"
  - "pasta-integrale"
  - "zucchine"
coverImage: "../images/fusilli.jpg"
---

**Ingredienti per 2 persone:**

- 1 zucchina
- 160 g di fusilli integrali
- 6 gamberi
- Scorza di mezzo limone non trattato
- 1 goccio di vino bianco
- 1 goccio di succo di arancia
- Bottarga di tonno
- 1 scalogno
- 1 dente di aglio
- Menta fresca (qualche foglia)
- Olio di oliva
- Sale e pepe

**Procedimento:**

Mettere in una padella con un goccio di olio lo scalogno tritato e l'aglio schiacciato. Quando lo scalogno risulta trasparente, aggiungete i gamberi, scottateli per qualche minuto, salateli, quindi sfumate il fondo con il vino bianco. Quando Ã¨ ben evaporato aggiungete anche il succo di arancia. Lasciate insaporire per qualche minuto il tutto e togliete i gamberi, altrimenti risulterebbero troppo cotti (lasciateli coperti da un coperchio con un po' del loro sughetto per mantenerli morbidi).

In questo fondo piuttosto liquido aggiungete le zucchine che avrete precedentemente tagliato a piccoli cubetti; saltatele in padella semplicemente con sale e pepe.

Togliete ora l'aglio e scolate la pasta a cottura non ultimata nella padella e amalgamate bene il tutto, aiutatevi con l'acqua di cottura per creare una cremina saporita.

Aggiungete i gamberi alla pasta e rimescolate il tutto; a cottura ultimata aggiungete la bottarga grattugiata. Servite con una grattugiata di buccia di limone, della menta fresca a piccoli pezzetti, olio a crudo e pepe macinato al momento.

