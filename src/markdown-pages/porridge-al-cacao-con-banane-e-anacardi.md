---
title: "Porridge al cacao con banane e anacardi"
slug: "porridge-al-cacao-con-banane-e-anacardi"
date: "2019-11-15"
categories: 
  - "colazione"
  - "ricette-vegetariane"
tags: 
  - "avena"
  - "banane"
  - "cacao"
  - "porridge"
coverImage: "../images/porridgeAlCacao.jpg"
---

Una nuova idea per la vostra colazione, porridge di avena con cacao. Vi propongo la versione vegana ma se preferite potete sostituire il latte di avena con il latte di mucca.

**Ingredienti per 2 persone:**

- 100 g di fiocchi di avena biologici
- 1 tazza di latte d’avena biologico (circa 200ml)
- 1/2 cucchiaio di cacao in polvere amaro
- 2 cucchiaini di zucchero
- 1 pizzico di sale
- 1 banana affettata
- 2 cucchiaini di zucchero mucovado o di canna
- Succo di limone biologico
- 6 anacardi

**Procedimento:**

In un pentolino aggiungete i fiocchi di avena, 2 cucchiaini di zucchero, il sale, il cacao setacciato ed il latte d'avena, mettete sul fuoco a bassa temperatura e cuocete per 5 - 8 minuti mescolando bene fino a che i fiocchi di avena non risultino cotti e cremosi (aggiungete ulteriore acqua o latte se vedete che il liquido è stato completamente assorbito).

Servite il porridge nella vostra tazza da colazione.

Successivamente mettete nel pentolino la banana affettata spolverata di zucchero muscovado, cuocete per qualche minuti rendendo il tutto morbido e caramellato, quindi servitela sopra il porridge con qualche anacardo.

Servite il vostro porridge al cacao ben caldo e buon appetito!!!

