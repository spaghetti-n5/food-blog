---
title: "Zucchine ripiene di tonno, capperi ed olive taggiasche"
slug: "zucchine-ripiene-di-tonno,-capperi-ed-olive-taggiasche"
date: "2018-01-15"
categories: 
  - "antipasti-ed-aperitivi"
  - "secondi-piatti"
tags: 
  - "capperi"
  - "olive"
  - "prezzemolo"
  - "tonno"
  - "zucchine"
coverImage: "../images/Zucchine-ripiene.jpg"
---

Le zucchine ripiene possono essere servite come secondo piatto ma anche come antipasto, sono una ricetta semplice, veloce e saporita che piace davvero a tutti.

 

**Ingredienti per 2 persone:**

- 2 zucchine
- 100 gr di tonno sott'olio
- 1 fetta di pane
- 1 cucchiaio di capperi sotto sale (sciaquati)
- 1 cucchiaio di olive taggiasche
- 1 uovo
- 1 cucchiaio di pangrattato
- 1 cucchiaio di formaggio grana grattugiato
- Prezzemolo
- Sale

 

**Procedimento:**

Lavate le zucchine e tuffatele intere in acqua leggermente salata per 5 minuti. Successivamente tagliatele in lunghezza a metà e scavatene la polpa con l'aiuto di un cucchiaino. Salate l'interno delle zucchine e lasciatele da parte.

Preparate il ripieno in una ciotola: aggiungete la polpa ben strizzata delle zucchine, il tonno sgocciolato, il pane tagliato a cubetti, i capperi, le olive ed il prezzemolo tritati; mescolate bene ed aggiustate di sale. Ora aggiungete l'uovo ed amalgamate bene il tutto.

Farcite le zucchine con il vostro ripieno e spolverate la superficie con formaggio grana grattugiato e del pan grattato.

Cuocete in forno a 180 gradi per 15 minuti, terminate la cottura in funzione grill per altri 5 minuti.

