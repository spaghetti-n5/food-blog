---
title: "Mille foglie di patate, zucchine e sogliola"
slug: "mille-foglie-patate-zucchine-sogliola"
date: "2017-08-06"
categories: 
  - "antipasti-ed-aperitivi"
  - "primi-piatti"
  - "ricette-estive"
tags: 
  - "patate"
  - "ricette-facili"
  - "ricette-veloci"
  - "sogliola"
  - "zucchine"
coverImage: "../images/Millefoglie-di-patate.jpg"
---

**Ingredienti per 2 persone**

- 2 patate grandi
- 1 zucchina
- 2 filetti di sogliola
- 1 spicchio di aglio
- Olio extravergine di oliva
- Foglie di basilico fresco
- Sale e pepe

 

**Procedimento:**

Tagliate le patate molto sottili e cucinatele in una padella con un goccio di olio extravergine di oliva fino a che risultino leggermente croccanti. Eseguite lo stesso procedimento con le zucchine: tagliatele a metà e successivamente molto sottili, grigliatele in padella con un goccio di olio di oliva. Scaldate un goccio di olio in una padella, aggiungete uno spicchio di aglio e successivamente i filetti di sogliola, cucinate su entrambi i lati per qualche minuto.

Intervallate ora in un piatto le fettine di patate croccanti, le zucchine e un pezzetto di filetto di sogliola, continuate ad intervallare gli ingredienti fino a completamento. Terminate il piatto con un goccio di olio di oliva, delle foglie di basilico fresco ed una macinata di pepe nero.

Se volete potete completare il piatto con del pesto leggero di basilico, olio, pepe e sale.

