---
title: "Cubotti al cioccolato bianco e mandorle"
slug: "cubotti-al-cioccolato-bianco-e-mandorle"
date: "2017-07-09"
categories: 
  - "dolci"
  - "ricette-vegetariane"
tags: 
  - "cioccolato-bianco"
  - "goloso"
  - "mandorle"
coverImage: "../images/cubotti-al-cioccolato-bianco.jpg"
---

**Ingredienti per una teglia (20×30 cm):**

- 140 g di farina 00
- 200 g di cioccolato bianco di buona qualità
- 80 g di zucchero
- 2 uova
- 60 g di burro
- Scorza e succo di 2 limoni non trattati
- 1 cucchiaino di lievito per dolci
- Una manciata di mandorle a fettine
- ½ cucchiaino di sale

 

**Procedimento:**

Sciogliete in un pentolino a bagnomaria il cioccolato bianco tagliato a cubetti ed il burro, poi lasciate a parte a raffreddare.

Frullate a scatti lo zucchero con le zeste di limone in modo da creare uno zucchero profumato al limone e lasciate da parte.

In una ciotola aggiungete lo zucchero profumato al limone, il sale, le uova ed il succo di 2 limoni; montate bene con le fruste fino ad ottenere un composto spumoso e leggero. Versate ora a filo il cioccolato fuso con il burro e continuate a frullare.

Aggiungete quindi la farina ed il lievito setacciati e le mandorle, incorporate bene tutti gli ingredienti; se il composto dovesse risultare troppo denso, aggiungete un goccio di latte.

Versate il composto in una pirofila ricoperta di carta da forno ed infornate per 40 – 45 minuti a 180°C. Per controllare che la torta sia cotta, infilate al centro uno stuzzicadenti, quando lo estraete dovrà risultare secco. Lasciate raffreddare la torta e tagliatela a cubotti.

