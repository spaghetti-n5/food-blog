---
title: "Spiedini veloci di salsiccia e polenta"
date: "2017-11-14"
categories: 
  - "antipasti-ed-aperitivi"
  - "ricette-autunnali"
  - "secondi-piatti"
tags: 
  - "polenta"
  - "ricetta-di-riciclo"
  - "salsiccia"
  - "spiedini"
coverImage: "../images/spiedini-salsiccia.jpg"
---

Spiedini semplici, veloci e molto gustosi che possono essere serviti come antipasto o per una cena veloce accompagnati da un buon bicchiere di vino rosso ed un'insalata di radicchio.

 

**Ingredienti per 8 spiedini:**

- 3 salsicce
- 3 fette di polenta avanzata tagliata a cubetti
- 2 noccioline di burro
- Qualche foglia di salvia

 

**Procedimento:**

Innanzitutto mettete a bagno gli spiedini di legno in acqua tiepida così in forno non diventeranno neri.

Tagliate la polenta fredda a cubetti di 1 cm e le salsicce a pezzetti uguali senza togliere il budello. Infilate gli spiedini alternando un cubetto di salsiccia ed uno di polenta terminando con un pezzetto di polenta così lo spiedino rimarrà ben compatto.

Adagiate gli spiedini su una teglia da forno ricoperta da carta da forno e cuoceteli a 160° finchè ben dorati girandoli e spennellando la polenta con un po' di burro fuso. Aggiungte anche qualche fogliolina di salvia che conferirà allo spiedino un buon profumo.
