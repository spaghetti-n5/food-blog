---
title: "Torta salata con tonno e cipolla"
slug: "torta-salata-con-tonno-e-cipolla"
date: "2017-09-05"
categories: 
  - "antipasti-ed-aperitivi"
  - "ricette-estive"
  - "secondi-piatti"
tags: 
  - "cipolla"
  - "olive-verdi"
  - "ricette-facili"
  - "ricette-leggere"
  - "ricette-veloci"
  - "tonno-in-scatola"
coverImage: "../images/Torta-salata-con-tonno-e-cipolla.jpg"
---

Questa torta salata con tonno e cipolla è una ricetta veramente veloce da preparare e soprattutto leggera perché scotteremo la cipolla per qualche minuto in acqua bollente. Servite questa torta salata come antipasto o piatto unico accompagnata da un'insalatina fresca.

 

**Ingredienti per una tortiera di circa 22 - 24 cm:**

- 1 rotolo di pasta sfoglia
- 2 h di formaggio fresco latteria a cubetti
- 160 g di tonno sotto olio
- 1 cipolla bianca grande
- 3 - 4 pomodorini
- 15 olive verdi
- 1 cucchiaio di olio extravergine di oliva
- Sale

 

**Procedimento:**

Affettate la cipolla molto finemente con l’aiuto di una mandolina e scottatela in acqua bollente per pochi minuti, così perderà il gusto forte, scolate e asciugate bene.

Mettete in una terrina la cipolla, il tonno sgocciolato e sbriciolato e condite il tutto con olio extravergine di oliva, sale e pepe e lasciate riposare da parte.

Stendete la sfoglia in una tortiera, bucherellate il fondo e ricoprite con uno strato di formaggio, successivamente aggiungete il tonno e la cipolla ed infine guarnite con le olive ed i pomodorini a fette. Cuocete in forno caldo per circa 35 - 40 minuti a 180 °C.

