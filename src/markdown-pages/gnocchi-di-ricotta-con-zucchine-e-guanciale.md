---
title: "Gnocchi di ricotta con zucchine e guanciale"
slug: "gnocchi-di-ricotta-con-zucchine-e-guanciale"
date: "2017-04-29"
categories: 
  - "gnocchi"
  - "primi-piatti"
tags: 
  - "guanciale"
  - "ricotta"
  - "zucchine"
coverImage: "../images/gnocchi-ricotta-zucc.jpg"
---

**Ingredienti:**

- 500 g di ricotta fresca
- 4 cucchiai di farina 0
- 2 cucchiai di formaggio grana
- 1 uovo
- Sale pepe
- Noce moscata
- Foglioline di maggiorana
- 3 zucchine
- 1 scalogno
- Sale pepe
- Olio extravergine di oliva q.b.
- Prezzemolo
- 3 fettine di guanciale o speck

 

**Procedimento:**

Per prima cosa prepariamo gli gnocchi. Aggiungiamo in una ciotola la farina setacciata, l'uovo, il formaggio grana, la noce moscata, le foglioline di maggiorana, sale e pepe ed infine aggiungiamo la farina. Lasciamo riposare l'impasto per una mezz'ora. Ora mettiamo l'impasto su una spianatoia e facciamo dei piccoli rotolini che poi taglieremo a tocchetti.

Proviamo quindi che l'impasto abbia la giusta consistenza mettendone un pezzetto nell'acqua bollente: se mantiene la sua forma significa che è perfetto, se dovesse disfarsi significa che dovremmo aggiungere della farina (dipende dal tipo di ricotta e dalla grandezza dell'uovo). Aggiungiamo, in una padella con un goccio di olio, lo scalogno e le zucchine tagliate a coriandolo, saltiamo tutto per qualche minuto: la cottura deve essere veloce e le verdure devono rimanere croccanti. In un altro tegame soffriggiamo da solo il guanciale tagliato a listarelle. Tuffiamo gli gnocchi in acqua bollente salata, non appena verranno a galla significa che sono cotti. Scoliamo gli gnocchi e li condiamo con le zucchine e abbondante formaggio grana e decoriamo con il guanciale croccante.

