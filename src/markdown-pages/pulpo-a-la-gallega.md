---
title: "Pulpo a la gallega"
slug: "pulpo-a-la-gallega"
date: "2017-06-16"
categories: 
  - "antipasti-ed-aperitivi"
  - "cucina-spagnola"
  - "tapas"
tags: 
  - "patate"
  - "polipo"
  - "tapas"
coverImage: "../images/pulpo.jpg"
---

Il pulpo alla gallega è un piatto tradizionale della regione della Galizia in Spagna. È associato ad un periodo di festa della regione ma viene anche comunemente servito come tapa.

**Ingredienti per 2 persone:**

- 1 tentacolo grande di polipo
- 2 - 3 patate
- 1 carota
- 1 costa di sedano
- 2 foglie di alloro
- Paprica dolce
- Sale e olio extravergine di oliva

 

**Procedimento:**

Pelate le patate e tagliatele a fette regolari di ½ cm, tuffatele in acqua bollente salata per 10 – 15 minuti finché risultino cotte ma ancora compatte.

Per cuocere il polipo preparate in una pentola grande dell'acqua, una carota, una costa di sedano e 2 foglie di alloro, aggiungete il mollusco partendo da acqua fredda. Non appena prende il bollore, lasciate cucinare il polipo per 50 minuti e lasciatelo raffreddare completamente nella sua acqua. In questo modo risulterà morbidissimo.

Tagliate ora un tentacolo a fettine di circa 1 cm. Disponete le patate alla base del piatto, sopra il polipo a fettine ed infine spolveratelo di paprica dolce, sale fino e aggiungete una buona quantità di olio extravergine.

