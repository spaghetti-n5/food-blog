---
title: "Insalata vegana di quinoa, piselli, spinaci e mirtilli"
slug: "insalata-vegana-quinoa-pisellini-spinaci-mirtilli"
date: "2017-09-23"
categories: 
  - "antipasti-ed-aperitivi"
  - "ricette-estive"
  - "ricette-vegetariane"
  - "secondi-piatti"
tags: 
  - "aceto-balsamico"
  - "bacelli-di-piselli"
  - "mirtilli"
  - "noci"
  - "noci-pecan"
  - "quinoa"
  - "ricette-facili"
  - "ricette-leggere"
  - "ricette-vegane"
  - "ricette-veloci"
  - "spinaci-freschi"
coverImage: "../images/Insalata-vegana.jpg"
---

Un'insalata fresca, leggera e veloce da preparare con verdure verdi, mirtilli e noci pecan, per un piccolo antipasto o come piatto unico.

 

**Ingredienti per 2 persone:**

- 10 baccelli di piselli freschi
- 2 manciate di spinaci freschi
- 100 g di quinoa
- 15 mirtilli
- Noci pecan o normali
- Sale e pepe
- Olio extravergine di oliva
- Riduzione di aceto balsamico

 

**Procedimento:**

Lavate bene la quinoa sotto acqua corrente e tuffatela in acqua bollente seguendo i tempi di cottura indicati sulla confezione (15 minuti circa). Tuffate nella stessa pentola anche i pisellini per qualche minuto, quindi toglieteli e raffreddateli subito in acqua ghiacciata cosi rimarranno croccanti e di un bel verde acceso e brillante. Lavate bene nel frattempo gli spinaci ed i mirtilli. Una volta che la quinoa sarà cotta, scolatela bene, salatela e conditela con un goccio di olio extravergine di oliva.

Disponete alla base del piatto qualche foglia di spinaci, poi la quinoa, i baccelli di piselli, ancora spinaci freschi, i mirtilli e le noci. Condite il tutto con sale, pepe, olio extravergine di oliva e qualche goccia di riduzione di aceto balsamico.

