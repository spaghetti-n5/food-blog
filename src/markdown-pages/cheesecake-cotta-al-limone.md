---
title: "Cheesecake cotta al limone"
date: "2017-06-17"
categories: 
  - "cucina-americana"
  - "dolci"
tags: 
  - "cheesecake"
  - "cucina-americana"
  - "formaggio-spalmabile"
  - "limone"
coverImage: "../images/cheesecake.jpg"
---

**Ingredienti per una teglia rotonda di Ø 22 cm:**

Per il ripieno:

- 600 g di formaggio spalmabile
- 200 g di zucchero
- 60 ml di succo di limone non trattato, 1 o 2 limoni (¼ tazza)
- 1 cucchiaio colmo di buccia grattugiata di limone non trattato, 1 o 2 limoni
- 1 stecca di vaniglia
- 1.4 g di sale (¼ cucchiaino da te)
- 4 uova
- 120 ml di panna (½ tazza)

Per la base:

- 180 g di biscotti digestive o simili
- 30 g di zucchero (3 cucchiai)
- 4 cucchiai di burro

Per la copertura (crema al limone, lemon curd):

- 80 ml di succo di limone, 2 limoni (1/3 tazza)
- 100 g di zucchero (½ tazza)
- 2 uova + 1 tuorlo
- 1 cucchiaio di panna
- 2 cucchiai di burro
- 1 pizzico di sale

 

**Procedimento:**

Frullate i biscotti con lo zucchero ed il burro finché il composto non si compatti e formi una palla. Stendete questo composto alla base di una teglia circolare di 22 cm di diametro. Infornate per 15 minuti a 160°C, una volta cotta lasciate raffreddare. Avvolgete la teglia con della carta di alluminio fino a ricoprirne i bordi.

Frullate a scatti metà dello zucchero con le zeste di limone in modo da creare uno zucchero profumato al limone, aggiungete quindi l'altra parte dello zucchero e frullate per qualche minuto sempre a scatti. In una ciotola sbattete il formaggio spalmabile con un frullatore elettrico per 5 secondi. Con la velocità al minimo aggiungete lentamente lo zucchero, aumentate la velocità e sbattete per 3 minuti realizzando una una crema soffice e omogenea. Riabbassate la velocità ed aggiungete due uova alla volta lasciando che le due uova siano ben incorporate al composto prima di aggiungere le due uova successive. Aggiungette il succo di limone, i semi di vaniglia e il sale, mescolate il tutto. Aggiungete la crema e frullate per altri 5 secondi. Versate il composto nella teglia con la base di biscotti che nel frattempo si sarà raffreddata.

Disponete la teglia avvolta lateralmente con la carta di alluminio all'interno di una teglia più grande aggiungete dell'acqua bollente ed infornate, realizzando così una cottura a bagnomaria. Cuocete la torta per 55 - 60 minuti a 160 - 165°C. Una volta passati i 55 - 60 minuti, chiudete il forno e lasciate raffreddare la torta all'interno del forno con la porta chiusa per almeno un'ora. Eliminate la parte laterale della teglia aiutandovi a staccare i bordi della torta con un coltello, lasciate raffreddare a temperatura ambiente per 2 ore.

 

![](https://cucinadalnord.it/wp-content/uploads/2017/06/cheesecake1.jpg)

Preparate nel frattempo la crema al limone: scaldate il succo di due limoni in un pentolino piccolo senza arrivare ad ebollizione. In una ciotolina sbattete le 2 uova ed il tuorlo, aggiungete gradualmente lo zucchero e continuate a sbattere. Versate il succo di limone caldo a filo nella ciotolina e riversate il tutto nel pentolino. Riportate sul fuoco e cucinate la crema finché risulta densa tanto da ricoprire il dorso di un cucchiaio. Rimuovete dal fuoco, aggiungete il burro freddo e mescolate affinché risulti completamente sciolto, aggiungete alla fine il sale. Trasferite la crema in una ciotolina e ricopritela con carta trasparente. Una volta fredda, riponete in frigorifero a refrigerare.

Quando la cheesecake si sarà raffreddata, ricoprite la superficie con un sottile strato di crema, richiudete con della pellicola e refrigerate per almeno 5 ore, dopo 24 ore sarà ancora più buona!

 

![](https://cucinadalnord.it/wp-content/uploads/2017/06/cheesecake2.jpg)
