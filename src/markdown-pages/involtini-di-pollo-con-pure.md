---
title: "Involtini di pollo con puré"
slug: "involtini-di-pollo-con-puré"
date: "2017-04-30"
categories: 
  - "secondi-piatti"
tags: 
  - "guanciale"
  - "involtini"
  - "patate"
  - "pollo"
  - "pure"
coverImage: "../images/involtini-di-pollo.jpg"
---

**Ingredienti per 2 persone:**

- 200 g di pollo
- Qualche fetta di guanciale
- 2 - 3 cucchiai di farina
- Olio extra vergine
- 1 goccio di vino bianco
- Sale e pepe
- 500 g di patate
- 1 bicchiere di latte
- 1 noce di burro
- Noce moscata

 

**Procedimento:**

Mettete innanzitutto le patate a lessare in una pentola partendo da acqua fredda finché risultino morbide, circa 30 - 50 minuti in base alla grandezza delle patate. Quando cotte, scolatele dall'acqua calda e schiacciatele con uno schiaccia-patate quando sono ancora calde, anche direttamente con la buccia. Rimettete tutto nella pentola, aggiungete il sale e un pizzico di noce moscata, il latte caldo ed infine una noce di burro fino ad ottenere una consistenza cremosa, aiutatevi con una frusta per amalgamare il tutto e creare un composto morbido.

Passiamo ora agli involtini di pollo. Preparate il pollo tagliato a bocconcini, passatelo nella farina e avvolgete infine ogni pezzetto con una fetta di guanciale. Scaldate in una padella antiaderente un po' di olio, aggiungete il pollo con la chiusura del guanciale rivolta verso il basso e fateli dorare su tutti i lati. Deglassate il fondo della padella con un goccio di vino bianco, quando è evaporato del tutto aggiungete mezzo bicchiere di acqua calda. Coprite e lasciate cucinare per 5 minuti. Quindi togliete il coperchio, salate e pepate, e lasciate ridurre la salsa fino a completa cottura del pollo, circa 5 minuti. La farina avrà creato così una bella salsina cremosa che avvolgerà i vostri involtini.

