---
title: "Farfalle con melanzane e ricotta"
slug: "farfalle-con-melanzane-e-ricotta"
date: "2017-06-17"
categories: 
  - "primi-piatti"
  - "ricette-estive"
  - "ricette-vegetariane"
tags: 
  - "melanzane"
  - "ricette-vegetariane"
  - "ricotta"
coverImage: "../images/farfalle-ricotta-melanzane.jpg"
---

**Ingredienti per 4 persone:**

- 320 g di farfalle
- 2 melanzane ovali
- 200 g di ricotta
- 200 g di pomodori piccadilly
- Sale pepe
- Basilico
- Olio extra vergine di oliva
- 2 scalogni
- 1\2 bicchiere di olio di semi

 

**Procedimento:**

Per prima cosa sbucciate mezza melanzana con il pela patate e tagliate la buccia a striscioline, friggetele quindi in olio di semi, salatele e lasciatele da parte.

Tagliate le melanzane a piccoli cubetti e lasciatele scolare in uno scolapasta con un po' di sale fino in modo che perdano l’acqua in eccesso e l’amaro.

Nel frattempo preparate il sugo: soffriggete uno scalogno con un po' d' olio evo e aggiungetevi i pomodorini tagliati a cubetti.

In un’altra pentola fate soffriggere uno scalogno con goccio di olio, aggiungete le melanzane a cubetti e cucinate fino a cottura. Frullate quindi metà delle melanzane con qualche foglia di basilico, aiutandovi con un po’ di olio ed acqua.

In una ciotola stemperate la ricotta aiutandovi con l’acqua di cottura della pasta fino ad ottenere una salsina liquida e vellutata, aggiustate di sale e pepe.

Portate a cottura la pasta, scolatela direttamente nella ciotola con la ricotta e le melanzane, mescolate bene e aggiungete altra acqua di cottura nel caso la salsa risultasse troppo densa. Impiattate la pasta aggiungendoci sopra il pomodoro, le melanzane a cubetti e fritte e due foglie di basilico.

