---
title: "Pad thai Thailandese"
date: "2017-07-02"
categories: 
  - "cucina-thailandese"
  - "primi-piatti"
tags: 
  - "germogli-di-soia"
  - "noodles-di-riso"
  - "pollo"
  - "tofu"
coverImage: "../images/pad-thai.jpg"
---

Il Pad Thai è un tipico piatto di noodle di riso saltati servito come street food in Thailandia. Il Pad Thai è composto da noodle di riso secchi messi a bagno che vengono saltati in padella _stir-fried_ con tofu a cubetti e uova, insaporito da una salsa mista di tamarindo e salsa di pesce, servito con lime fresco e arachidi pestati.

 

**Ingredienti per 2 persone:**

- 120 g di noodles 5 mm
- 100 g di tofu da fare fritto
- 100 g di pollo (a piacere)
- 1 cucchiaio di gamberetti secchi piccoli (opzionali)
- 1 spicchio di aglio (privato del germe interno)
- Brodo di pollo
- 70 g di germogli di soia
- 1 lime
- 1 cucchiaio di arachidi non salati sbriciolati
- Foglie di coriandolo
- 1 uovo
- Olio di semi

Per la salsa:

- 2 cucchiai di salsa di pesce (fish sauce)
- 1 cucchiaino di salsa di soia nera
- 2 cucchiai di zucchero
- 2 cucchiai di estratto di tamarindo

 

**Procedimento:**

Mettete ammollo i noodles in acqua fredda per 30 minuti. Tagliate il tofu ed il pollo a cubetti e lasciate da parte. Preparate la salsa dissolvendo lo zucchero in una ciotolina insieme all'estratto di tamarindo, la salsa di pesce e la salsa di soia.

Mettete in un wok 2 cucchiai di olio di semi, aggiungete lo spicchio di aglio schiacciato ed il tofu, soffriggete bene il tutto per 3 -5 minuti. Aggiungete successivamente il pollo, rosolatelo ed aggiungete infine i gamberetti secchi tritati. Aggiungete i noodles e del brodo, cuocete continuando a rimuovere per 2 minuti, finché i noodles saranno cotti e tutta l'acqua risulti evaporata.

Aggiungete i germogli di soia e la salsa, continuate mescolando a fuoco alto facendo in modo che i noodles risultino leggermente tostati, quindi togliete tutto dal fuoco.

Scaldate un altro cucchiaio di olio di semi nel wok e aggiungete un uovo, lasciate che si cucini la parte inferiore ed iniziate a romperlo con il mestolo. Riaggiungete i noodles, rimescolate bene e servite con arachidi sbriciolati, foglie di coriandolo fresco ed una spruzzata di lime.
