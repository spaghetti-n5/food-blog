---
title: "Risotto con finferli freschi"
slug: "risotto-con-finferli-freschi"
date: "2017-11-19"
categories: 
  - "primi-piatti"
  - "ricette-autunnali"
  - "ricette-vegetariane"
tags: 
  - "finferli"
  - "formaggio-grana"
  - "funghi"
  - "risotto"
coverImage: "../images/risotto-con-i-finferli.jpg"
---

Un risottino veloce, saporito e cremoso che potete realizzare utilizzando i fughi finferli freschi oppure congelati o secchi.

 

**Ingredienti per 2 persone:**

- 130 g di riso carnaroli
- 150 - 200 g di finferli freschi (potete utilizzare anche un buon prodotto congelato)
- 70 ml circa di brodo vegetale
- 1 aglio
- 6 cucchiai circa di formaggio grana grattugiato
- Burro freddo
- Olio extravergine di oliva
- Sale e pepe nero

 

**Procedimento:**

Per prima cosa pulite i vostri funghi con un panno umido, e tagliateli a tocchetti. Preparate il brodo vegetale e lasciatelo da parte.

In una casseruola versate un goccio di olio di oliva ed uno spicchio di aglio intero schiacciato, o se vi piace un sapore più intenso tritato, fate insaporire a fuoco basso. Aggiungete in funghi, alzate la fiamma e tostate i funghi per 5 - 8 minuti aggiungendo un pizzico di sale. Una volta cotti metteteli da parte.

Aggiungete ora nella stessa casseruola il riso e fatelo tostare per qualche minuto, aggiungete un pizzico di sale e successivamente circa una tazza di brodo vegetale caldo. Riaggiungete i funghi e mescolate il tutto. Portate a cottura il riso (circa 18 minuti) aggiungendo il brodo poco alla volta solo quando il precedente sarà riassorbito dal riso e continuando a mescolare.

Quando il riso è arrivato a cottura, passate alla mantecatura: togliete la casseruola dal fuoco, aggiungete il formaggio grana ed il burro ben freddo, mescolate velocemente e chiudete. Lasciate riposare un paio di minuti, togliete il coperchio e mescolate bene il tutto. Servite il vostro risotto fumante con una macinata di pepe nero.

