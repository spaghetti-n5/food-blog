---
title: "Khachapuri"
date: "2017-04-05"
categories: 
  - "antipasti-ed-aperitivi"
  - "cucina-georgiana"
  - "ricette-vegetariane"
  - "secondi-piatti"
  - "trends"
tags: 
  - "feta"
  - "mozzarella"
  - "pane"
  - "pizza"
  - "uova"
coverImage: "../images/KHACHAPURI.jpg"
---

Khachapuri è una sorta di pane-pizza, tipico della Georgia. Viene cucinato in tanti modi differenti secondo le cucine tipiche georgiane delle varie regioni. Esso contiene vari tipi di formaggio fresco o stagionato, uova, erbe e altri ingredienti.

**Ingredienti per 1 Khachapuri:**

Per l'impasto:

- 250 g di farina
- 4 presine di sale
- 1 presina di zucchero
- 1 goccio di olio
- Acqua q.b.
- Mezzo bicchiere di latte
- Mezza bustina di lievito secco (3 g)

Per il ripieno:

- 1 parte di formaggio feta sbriciolato (circa 90 g)
- 2 parti di mozzarella ben sgocciolata (circa 150 g)
- 1 uovo
- Pepe nero e sale

 

**Procedimento:**

Prepariamo prima l'impasto: setacciamo la farina in una ciotola, aggiungiamo il sale, lo zucchero, l'olio e il latte. Sciogliamo il lievito in acqua calda e lo aggiungiamo al composto. Impastiamo per 10 minuti finché la pasta abbia raggiunto una consistenza liscia e morbida. Lasciamo quindi riposare in un luogo caldo, coperta con un foglio di pellicola trasparente, per almeno 2 ore fino a quando l'impasto sia raddoppiato di volume. Ora togliete l'impasto dalla ciotola e rimpastatelo, poi rimettetelo a riposare per altri 30 minuti.

Passati i 30 minuti, porre l'impasto sopra una superficie infarinata e stenderlo con un mattarello fino ad ottenere una forma ovoidale. Arrotolate i 2 lati opposti verso il centro e chiudete le 2 estremità ottenendo così una forma simile ad una barca. Trasferite il Khachapuri su una teglia ricoperta di carta da forno. In una ciotola mescolate bene i formaggi e disponete ora il composto all'interno del Khachapuri.

 

![](https://cucinadalnord.it/wp-content/uploads/2017/04/KHACHAPURI1-1.jpg)

Infornate in forno preriscaldato a 230° per 15 minuti. A questo punto rimuovete il Khachapuri dal forno, con l'aiuto di un cucchiaio fate un foro al centro del formaggio, quindi aggiungete l'uovo. Salate, pepate e rimettetelo nel forno per altri 5 - 6 minuti o finché l'uovo risulti cotto al centro.

Una volta in tavola, potete mescolare l'uovo e il formaggio insieme con una forchetta oppure lasciare i sapori separati.

L'importante è rompere il pezzo di pane dalla crosta e immergerlo nel formaggio filante!
