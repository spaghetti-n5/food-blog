---
title: "Rotolini di pane con prosciutto e formaggio"
date: "2017-06-07"
categories: 
  - "antipasti-ed-aperitivi"
  - "ricette-estive"
tags: 
  - "formaggio-latteria"
  - "goloso"
  - "prosciutto-cotto"
  - "ricette-facili"
  - "ricette-veloci"
coverImage: "../images/Rotolini-di-pane.jpg"
---

**Ingredienti:**

- Pane da tramezzini (con una fetta formerete due involtini)
- Prosciutto cotto
- Formaggio fresco di latteria così fonderà bene
- 1 uovo
- Olio di semi per friggere
- 2 cucchiai di farina
- Pomodori ciliegino
- 1 scalogno
- Basilico
- sale, pepe e peperoncino

 

**Procedimento:**

Prendete una fetta di pane e assottigliatela con il mattarello, ricopritela con le fette di prosciutto e formaggio e tagliatela a metà. Con ognuna della due parti, formate due rotolini aiutandovi con la pellicola trasparente e chiudeteli stretti.

Preparate il sugo affettando sottilmente lo scalogno e stufatelo con un goccio di olio, aggiungete il pomodoro ciliegino tagliato a pezzetti, sale, pepe, peperoncino due foglie di basilico. Lasciate sobbolire e dopo 10 minuti il sugo sarà pronto.

Togliete i rotolini dalla pellicola, passateli nella farina, poi nell'uovo e infine nel pangrattato, friggete ad immersione finché risultino belli dorati. Serviteli ben caldi accompagnati dal sugo di pomodoro.
