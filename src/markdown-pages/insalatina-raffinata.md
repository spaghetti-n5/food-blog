---
title: "Insalatina raffinata"
slug: "insalatina-raffinata"
date: "2017-06-24"
categories: 
  - "antipasti-ed-aperitivi"
tags: 
  - "avocado"
  - "mela"
  - "mosciame-di-tonno"
  - "valeriana"
  - "zucca"
coverImage: "../images/insalata-raffinata.jpg"
---

**Ingredienti per 2 persone:**

- 1 fetta di zucca cotta al forno
- 2 mazzetti di insalata valeriana
- 2 gamberi
- 2 fettine di mosciame di tonno rosso
- ½ mela verde
- 1 avocado
- Pane grattugiato
- Olio di semi
- Olio extra vergine di oliva
- Sale e pepe
- Succo di limone

Il musciame di tonno rosso è un prodotto gastronomico, tipico delle zone rivierasche della Liguria, della Sicilia e della Sardegna. È ricavato dalla parte superiore della ventresca di tonno, la carne viene desquamata, ripulita e lavata; i filetti rimangono poi sotto sale. Nelle fasi successive di preparazione, la carne viene essiccata ed infine conservata sott'olio.

 

**Procedimento:**

Tagliate la zucca a cubetti, passatela nel pan grattato e friggetela in abbondante olio di semi, lasciate raffreddare. Scottate I gamberi per pochi secondi in una padella calda con un goccio di olio e salateli.

Tagliate l'avocado a cubetti e la mela a fettine. Preparate un'emulsione con sale, limone, olio e pepe.

Disponete la valeriana alla base del piatto, aggiungete la mela, l'avocado e la zucca a cubetti e sopra il gambero con qualche fettina di mosciame di tonno rosso e versate qualche cucchiaio di emulsione.

