---
title: "Torta di mele soffice e profumata"
date: "2017-11-05"
categories: 
  - "dolci"
  - "ricette-autunnali"
  - "ricette-vegetariane"
tags: 
  - "limone"
  - "mele"
  - "ricette-autunnali"
coverImage: "../images/torta-di-mele-soffice.jpg"
---

Un dolce soffice e profumato perfetto per le giornate di autunno che piace proprio a tutti. Una volta sfornato il profumo del dolce di mele si spanderà in tutta la casa; si manterrà buono per un paio di giorni coperto.

**Ingredienti per una tortiera di 24 cm di diametro:**

- 220 g di farina 2 o 0
- 120 g di zucchero + 2 cucchiai per le mele
- 1 vasetto di yogurt alla vaniglia
- 1 limone non trattato (buccia grattugiata e succo)
- ½ bustina di lievito per dolci (8 g)
- 4 mele renette
- 3 uova biologiche
- 1 pizzico di sale
- 3 cucchiai di uvetta
- 6 noci spezzate
- ½ cucchiaio di cannella (a piacere)
- Fiocchetti di burro

**Procedimento:**

Sbucciate e tagliate a cubetti 3 mele, conditele con il succo di ½ limone e un cucchiaio di zucchero. Sbucciate e tagliate la mela rimanente a metà e successivamente a fettine sottili, questa vi servirà per guarnire la torta.

In una ciotola montate con le fruste le 3 uova intere, 120 g di zucchero ed un pizzico di sale finché saranno chiare e spumose. Incorporate poi lo yogurt e la farina setacciata insieme al lievito. Infine aggiungete le mele a cubetti, l'uvetta infarinata, le noci, la buccia grattugiata del limone e la cannella (a piacere potete ammorbidire l'uvetta nella grappa).

Versate l'impasto in una tortiera di 24 cm di diametro, nella superficie infilate le mezze fettine di mela a cerchio, poi spolveriamo con un cucchiaio di zucchero e qualche fiocchetto di burro.

Cuocete a 180° in forno cado per circa 50 minuti, fate sempre la prova stecchino.

![](https://cucinadalnord.it/wp-content/uploads/2017/11/torta-di-mele1.jpg)

![Torta di mele soffice e profumata](https://cucinadalnord.it/wp-content/uploads/2017/11/Torta-di-mele.jpg)
