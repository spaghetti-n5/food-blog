---
title: "Cubotti cioccolato e nocciole"
slug: "cubotti-cioccolato-e-nocciole"
date: "2017-06-21"
categories: 
  - "dolci"
  - "ricette-autunnali"
  - "ricette-vegetariane"
tags: 
  - "cioccolato"
  - "goloso"
  - "nocciole"
coverImage: "../images/cubotti-al-cioccolato.jpg"
---

**Ingredienti per una teglia (20x30 cm):**

- 2 uova
- 100 g di farina 00
- 200 g di zucchero
- 200 g di cioccolato fondente
- 1 cucchiaio di cacao in polvere amaro
- 100 g di burro
- 80 g di nocciole intere
- ½ cucchiaino di sale
- ½ bicchiere di latte
- 1 cucchiaino di lievito per dolci

 

**Procedimento:**

Sciogliete in un pentolino a bagnomaria il cioccolato fondente tagliato a cubetti ed il burro, poi lasciate a parte a raffreddare.

In una ciotola aggiungete lo zucchero, il sale, i tuorli d’uovo ed il latte e montate leggermente con le fruste. Aggiungete ora a filo il cioccolato fuso con il burro e continuate a frullare.

Aggiungete quindi la farina, il cacao ed il lievito setacciati incorporando bene tutti gli ingredienti. Tritate leggermente le nocciole ed aggiungetele al composto. Se il composto dovesse risultare troppo denso, aggiungete un altro goccio di latte.

A parte montate a neve ferma gli albumi con un pizzico di sale ed incorporateli al composto di cioccolato mescolando dal basso verso l’alto.

Versate il composto in una pirofila ricoperta di carta da forno ed infornate per 40 – 45 minuti a 180°C. Per controllare che la torta sia cotta, infilate al centro uno stuzzicadenti, quando lo estraete dovrà risultare secco. Lasciate raffreddare la torta e tagliatela a cubotti.

