---
title: "Petto d'anatra con patate croccanti"
slug: "petto-d'anatra-con-patate-croccanti"
date: "2017-05-02"
categories: 
  - "secondi-piatti"
tags: 
  - "anatra"
  - "patate"
  - "petto-di-anatra"
coverImage: "../images/anatra.jpg"
---

**Ingredienti per 2 persone:**

- 2 petti d'anatra
- Succo di arancia
- Sale e pepe
- 1 cucchiaino di zucchero
- 4 patate medie
- 1 cucchiaio di semola rimacinata di grano duro
- Olio di oliva
- Rosmarino

 

**Procedimento:**

Iniziamo con la preparazione delle patate. Tagliate le patate a cubetti e cucinatele in un pentolino con acqua bollente salata per 10 minuti. Quindi scolatele e passatele grossolanamente nella semola. Mettetele in una teglia da forno con un goccio di olio, sale, pepe e rosmarino; terminate in forno la cottura delle patate per circa 20 minuti o finché risultino croccanti.

Passiamo ora alla cottura dell'anatra. Prendete i 2 petti di anatra, salateli e pepateli da entrambi i lati, abbondate dalla parte della pelle. In una padella antiaderente fredda mettete i petti (rivolti dalla parte della pelle a contatto con la padella), portate ora la padella sul fuoco molto vivace e lasciate che la pelle diventi molto croccante, circa 5-7 minuti totali. Girate quindi il petto, lasciatelo cucinare 2 minuti, rigiratelo dalla parte della pelle e mettete direttamente in forno la padella. Se la vostra padella non può andare direttamente in forno, trasferite i petti in una pirofila ben calda e metteteli nel forno. Passati 8 minuti togliete la padella dal forno, trasferite i petti in una griglia e lasciateli riposare 10 minuti.

Nella padella sarà rimasto del grasso dell'anatra, lasciatene un cucchiaio in padella, aggiungeteci del succo di arancia, lo zucchero ed un pizzico di sale; lasciate ridurre sul fuoco fino ad ottenere una salsa che utilizzerete per accompagnare il petto d'anatra. Tagliate a fette il petto d'anatra, impiattatelo e versate sopra la salsa bollente.

