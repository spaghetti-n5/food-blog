---
title: "Focaccia sottile allo stracchino"
slug: "focaccia-sottile-allo-stracchino"
date: "2017-07-31"
categories: 
  - "antipasti-ed-aperitivi"
  - "impasti"
  - "preparazioni-di-base"
  - "ricette-vegetariane"
tags: 
  - "focaccia"
  - "stracchino"
coverImage: "../images/Focaccia-ripiena-con-stracchino.jpg"
---

**Ingredienti:**

- 350 g di farina 0 o 1
- 200 ml circa di acqua tiepida (dipende dal tipo di farina che userete)
- 3 g di lievito secco di birra
- Mezzo cucchiaino di sale
- Una puntina di zucchero
- 2 cucchiai d'olio extravergine di oliva
- 250 g di stracchino
- Pepe nero
- Rosmarino (a piacere)

 

**Procedimento:**

Sciogliete nell'acqua il lievito e lo zucchero, aggiungete la farina setacciata ed infine il sale. Impastate il tutto fino ad ottenere un panetto morbido ed elastico, mettete l'impasto in una ciotola unta di olio e coprite con la pellicola trasparente e lasciate lievitare per un paio d'ore.

Dividete poi l' impasto in tre parti: 2/3 serviranno per la base, 1/3 per la copertura più sottile. Stendete con delicatezza 2/3 dell'impasto realizzando una base più spessa e l'impasto restante più sottile per ricoprire la focaccia; potete stendere la pasta come più preferite con le mani o con l'aiuto del mattarello.

Ricoprite la base con fiocchetti di stracchino e una grattugiata di pepe nero e richiudetela con l'altro strato di pasta sottile. Fate dei buchetti sulla superficie della focaccia con i rebbi della forchetta e spennellatela con una miscela di olio extravergine di oliva ed acqua, a piacere potete cospargerla di aghi di rosmarino.

É una focaccia semplice in cui la qualità dei prodotti farà la differenza, quindi scegliete un'ottima farina bio, un buon olio extravergine di oliva ed uno stacchino cremoso e saporito.

