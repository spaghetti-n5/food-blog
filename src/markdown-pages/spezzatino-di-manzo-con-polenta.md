---
title: "Spezzatino di manzo con polenta"
slug: "spezzatino-di-manzo-con-polenta"
date: "2017-06-06"
categories: 
  - "secondi-piatti"
tags: 
  - "carne-di-manzo"
  - "polenta"
coverImage: "../images/Spezzatino.jpg"
---

**Ingredienti per 4 persone:**

Per lo spezzatino:

- 600 g di carne di manzo da spezzatino tagliata a cubetti
- 2 cucchiai di passata di pomodoro
- 2 cucchiai di farina 00
- Brodo vegetale
- 1 costa di sedano
- 1 carota
- 1 scalogno
- 2 chiodi di garofano
- Salvia e rosmarino
- Olio evo
- Sale e pepe

Per la polenta:

- 2 litri di acqua
- 500 g farina di mais
- 1 cucchiaio di sale grosso
- 1 cucchiaio di olio evo

 

**Procedimento:**

Triturate la cipolla, il sedano, il rosmarino e la salvia e tagliate la carota a rondelle. Soffriggete con 2 cucchiai d'olio. Quando la cipolla sarà trasparente aggiungete i bocconcini di carne infarinati, sigillate bene i cubetti tostando la farina, bagnate successivamente con il brodo ed aggiungete la passata di pomodoro, i chiodi di garofano, sale e pepe. Lasciate cuocere a fuoco basso per 2 ore affinché la carne risulti morbida ed il sugo bello ristretto.

Preparate ora la polenta: portate a bollore due litri d'acqua con un cucchiaio di sale grosso, aggiungete quindi a pioggia la farina, mescolate il tutto con una frusta ed aggiungete un cucchiaio di olio d'oliva. La polenta dovrà cuocere per 40-50 minuti a fuoco basso e coperta; dovrete rimescolarla di tanto in tanto e quando sarà pronta il suo profumo invaderà tutta la cucina.

Servite lo spezzatino con una bella cucchiaiata di polenta.

