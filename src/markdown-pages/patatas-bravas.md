---
title: "Patatas bravas"
date: "2017-06-06"
categories: 
  - "antipasti-ed-aperitivi"
  - "cucina-spagnola"
  - "ricette-vegetariane"
  - "tapas"
tags: 
  - "bottarga"
  - "maionese"
  - "patate"
  - "ricette-vegetariane"
  - "tabasco"
  - "tapas"
coverImage: "../images/patatasb.jpg"
---

Las patatas bravas è la tapa più servita nei bar spagnoli, ne esistono molte versioni a seconda delle varie regioni. Le patate vengono servite semplicemente fritte e con una salsa sopra, oppure in una ciotola “in umido” con una salsa più liquida ed avvolgente; inoltre le patate vengono tagliate nelle forme più differenti e servite con o senza buccia.

Vi propongo qui la versione che viene servita in tutti i bar della zona del mediterraneo!!!

 

**Ingredienti per 2 persone:**

- 4 - 5 patate
- Tabasco rosso
- Paprica dolce in polvere
- Sale
- Olio di semi per friggere (in Spagna si utilizza sempre olio di oliva)
- Salsa aioli (preferibilmente acquistata) oppure maionese

La salsa aioli anche chiamata in spagnolo ajoaceite, è una salsa tipica della penisola iberica composta prevalentemente da aglio, olio di oliva e limone e dal sapore molto forte. La versione classica prevede l'uso di aglio, macinato in un mortaio al quale viene aggiunto olio di oliva a filo fino ad ottenere una salsa montata. In commercio si trova una versione più leggera che assomiglia di più ad una maionese molto bianca al sapore di aglio; questa salsa per chi non è abituato, può risultare molto forte, quindi è consigliabile smorzarne il sapore mescolandola con una maionese leggera.

 

**Procedimento:**

Sbucciate le patate e tagliatele a cubetti, tuffatele in acqua bollente salata per 10 minuti. Passati i 10 minuti scolatele bene e mettete nel frattempo a scaldare l'olio. Friggete le patate ad immersione finché risultino dorate, scolatele bene ed eliminate l'olio in eccesso con della carta assorbente. Aggiustatele di sale e disponetele nel piatto di servizio, spolverate con la paprica dolce, aggiungete in tabasco rosso e in centro la salsa aioli o maionese.
