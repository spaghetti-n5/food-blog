---
title: "Involtini di carne"
date: "2017-04-20"
categories: 
  - "secondi-piatti"
tags: 
  - "involtini"
  - "macinato"
  - "mortadella"
  - "olive"
  - "ricette-facili"
coverImage: "../images/involtini-di-carne.jpg"
---

**Ingredienti per 4 persone:**

- 8 fettine di carne a piacere (manzo, maiale o vitello)
- 100 g di macinato manzo
- 50 g di olive
- Una fettina di mortadella
- 1 cucchiaio di formaggio grana grattugiato
- Erbette aromatiche: maggiorana e timo
- Buccia di limone grattugiata
- Noce moscata q.b
- Farina
- Succo di limone
- Sale e pepe

 

**Procedimento:**

Per prima cosa prepariamo le fettine: battete la carne e salatela appena perché il ripieno è già molto saporito. Per il ripieno tritate le olive e la mortadella, aggiungetele alla carne insieme al formaggio grana, le erbette aromatiche, la buccia di limone, la noce moscata e aggiustate di sale e pepe. Mescolate bene il tutto e realizzate delle salsiccette della lunghezza del lato corto della fettina di carne. Posizionate le salsiccette all'inizio della fettina e arrotolatele formando degli involtini, infine passateli nella farina.

Scaldate in una pentola un po' d'olio evo e mettete gli involtini con il lato della chiusura della carne verso il basso in modo che gli involtini si sigillino. Appena iniziano a dorarsi, girateli e rosolateli bene su tutti i lati, sfumateli quindi con un po' di limone e acqua calda. Dopo soli 5 minuti sono pronti.
