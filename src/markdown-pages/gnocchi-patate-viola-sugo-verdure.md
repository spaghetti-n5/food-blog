---
title: "Gnocchi di patate viola con sugo di verdure"
date: "2017-10-31"
categories: 
  - "gnocchi"
  - "primi-piatti"
  - "ricette-vegetariane"
tags: 
  - "gnocchi"
  - "patate-viola"
  - "peperone"
  - "pomodorini-gialli"
  - "zucchine"
coverImage: "../images/Gnocchi-viola.jpg"
---

Gli gnocchi di patate viola sono una ricetta molto scenografica,  sono ideali per stupire i vostri commensali. Io li accompagno con un sugo leggero di verdure per enfatizzarne i colori ed il sapore.

 

**Ingredienti per 4 persone:**

- 1 kg di patate viola
- 3 hg di farina 0
- 1 peperone giallo
- 2 zucchine
- 1 vasetto di pomodori ciliegino gialli
- 1 carota
- 1 scalogno
- Sale e pepe
- Olio extravergine di oliva
- Formaggio grana
- Basilico fresco

 

**Procedimento:**

Preparate gli gnocchi seguendo la ricetta base: [Gnocchi di patate](https://cucinadalnord.it/gnocchi-di-patate/).

A piacere: lasciate da parte una patata dopo averla lessata, tagliatela a fettine e ripassatela in un fondo di scalogno tritato e burro; questo conferirà una nuova consistenza al piatto ed andremo ad aggiungerla solo a fine cottura.

Preparate ora le verdure per il sugo degli gnocchi: pelate e tagliate il peperone e la carota a cubetti, tagliate anche le zucchine a cubetti ed tritate lo scalogno.

In una padella larga soffriggete uno scalogno tritato e la carota, salate e successivamente aggiungete il peperone, poi le zucchine ed infine i poomdori ciliegini gialli schiacciati con la forchetta. Insaporite il vostro sughetto con pepe e abbondante basilico fresco, infine regolate di sale.

Cuocete gli gnocchi in abbondante acqua salata, quando verranno a galla trasferiteli nella padella con un goccio di acqua di cottura e mescolate il tutto per insaporire. A piacere aggiungete un formaggio a scaglie, io ho scelto il classico formaggio grana, e mantecate bene gli gnocchi.

Servite i vostri gnocchi con qualche fettina di patata lessata ripassata e basilico fresco.
