---
title: "Torta salata con fiori di zucca e zucchine"
slug: "torta-salata-con-fiori-di-zucca-e-zucchine"
date: "2017-07-07"
categories: 
  - "antipasti-ed-aperitivi"
  - "ricette-estive"
  - "ricette-vegetariane"
  - "secondi-piatti"
  - "trends"
tags: 
  - "fiori-di-zucca"
  - "pasta-sfoglia"
  - "pecorino"
  - "stracchino"
  - "zucchine"
coverImage: "../images/Torta-salata-con-fiori-di-zucca-e-zucchine.jpg"
---

La torta salata con fiori di zucca e zucchine è un piatto estivo molto veloce da realizzare eppure ricco di sapori e aromi. Può essere servito come antipasto oppure come piatto unico.

**Ingredienti:**

- 1 confezione di pasta sfoglia (senza grassi idrogenati e possibilmente integrale)
- 250 g di stracchino
- 1 zucchina di media grandezza
- Formaggio pecorino
- 15 fiori di zucca
- Olio extravergine di oliva
- Foglioline di maggiorana
- 1 cucchiaio di pistacchi
- Una noce di burro
- Sale pepe

 

**Procedimento:**

Affettate la zucchina molto finemente con una mandolina e mettetele in una ciotola con un pizzico di sale, pepe, foglioline di maggiorana e un goccio di olio; mescolate il tutto e lasciate insaporire.

Stendete ora la sfoglia su una tortiera, bucherellate il fondo con una forchetta e adagiate uno strato di zucchine crude. Aggiungete successivamente lo stracchino a fiocchetti, un po' di pecorino grattugiato ed i fiori di zucca aperti a raggera. Spolverizzate la superficie con il pecorino, aggiungete i pistacchi sminuzzati e qualche noce di burro. Infornate a 180 C per 35 - 40 minuti.

Appena togliete la torta dal forno, aggiungete delle foglioline di maggiorana, con il calore emaneranno un profumo buonissimo.

