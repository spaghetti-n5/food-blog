---
title: "Rotolo di polenta ripieno di funghi e formaggio"
date: "2017-09-17"
categories: 
  - "antipasti-ed-aperitivi"
  - "ricette-autunnali"
  - "ricette-vegetariane"
  - "secondi-piatti"
tags: 
  - "al-forno"
  - "formaggio"
  - "funghi"
  - "polenta"
coverImage: "../images/Rotolo-di-polenta.jpg"
---

Il rotolo di polenta ripieno di funghi e formaggio nasce come piatto di recupero, perfettamente adatto alle giornate autunnali ed invernali. Può essere servito come piatto unico o come antipasto se in piccole quantità.

 

**Ingredienti per un rotolo:**

- 300 g di polenta (potete usare della polenta avanzata o prepararla espressa)
- 2 hg di funghi chiodini o misti (cotti in precedenza)
- 2 hg di formaggio latteria a fette sottili
- 3 cucchiai di formaggio grana
- 1 noce di burro

 

**Procedimento:**

Prendete 300 g di polenta avanzata, schiacciatela con una forchetta e stendete uno strato sottile di polenta sottile su un foglio di carta da forno. Non stendete la polenta troppo finemente altrimenti in si romperà in cottura e farà fuoriuscire il formaggio. Nel caso prepariate la polenta al momento, stendetela direttamente calda sulla carta da forno in uno strato sottile e lasciate completamente raffreddare.

Disponete i funghi ed il formaggio sopra lo strato di polenta lasciando un centimetro di bordo, poi spolverizzate con il parmigiano. Con attenzione arrotolate con le mani bagnate lo strato di polenta aiutandovi con della carta da forno e premendo bene e stretto.

Mettete in forno il vostro rotolo di polenta in una pirofila ricoperta con carta da forno per 15 - 20 minuti. Gratinate leggermente e togliete dal forno, lasciate raffreddare per almeno 5 minuti così riuscirete a tagliare delle belle fette.

Nel frattempo in un tegamino sciogliete dell'ottimo burro e lo versatelo sul rotolo di polenta affettato con una generosa spolverata di formaggio grana.
