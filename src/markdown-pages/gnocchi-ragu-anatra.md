---
title: "Gnocchi con ragù di anatra"
slug: "gnocchi-con-ragu-di-anatra"
date: "2017-09-23"
categories: 
  - "primi-piatti"
  - "sughi"
tags: 
  - "anatra"
  - "gnocchi"
  - "ragu"
  - "tagliatelle"
coverImage: "../images/Gnocchi-con-ragu-di-anatra.jpg"
---

Il ragù d'anatra può essere fatto in mille modi, ma io lo preferisco bianco cosi manterrà intatti il gusto ed il profumo.

 

**Ingredienti per 4 persone:**

Per gli gnocchi seguite la ricetta: [Gnocchi di patate](https://cucinadalnord.it/gnocchi-di-patate/)

- 300 g di carne d'anatra (preferibilmente le cosce private della pelle e una parte di grasso che dovranno essere macinati finemente al coltello o con il tritacarne).
- 2 cucchiai di olio extravergine di oliva
- 1 carota
- 1⁄2 costa di sedano
- 1 scalogno
- 1 chiodo di garofano
- 1 pezzetto di cannella
- 1 foglia di alloro
- 1 rametto di rosmarino
- 4 foglie di salvia
- 1⁄2 bicchiere di vino bianco secco (facoltativo)
- Succo di un’arancia
- Una noce di burro
- Sale e pepe nero

 

**Procedimento:**

Tagliate a cubetti piccoli la carota, il sedano e la cipolla e soffriggetele con un goccio di olio aggiungendoci un pizzico di sale così le verdure stuferanno senza bruciare.

Aggiungete successivamente la carne, la foglia di alloro intera, il rosmarino e la salvia sminuzzati, la cannella ed un chiodo di garofano. Lasciate rosolare bene il tutto a fuoco vivace, successivamente sfumate il fondo con 1⁄2 bicchiere di vino bianco secco facendo attenzione a versare il vino sul fondo della pentola e non direttamente sulla carne, altrimenti l’alcool non evaporerà completamente. Lasciate evaporare l’alcool molto bene a fiamma vivace, successivamente abbassate la fiamma e aggiungete 1/2 bicchiere di acqua calda e il succo dell'arancia. Aggiustate di sale e pepe e lasciate cuocere a fuoco lento finché l'olio salirà in superficie vicino ai bordi. Infine aggiungo solitamente una noce di burro che mi servirà per rendere il ragù più morbido e legato. Otterrete cosi un ragù profumato e leggero dove il gusto dell'anatra resterà intatto.

Questo ragù di anatra è un ottimo sugo per condire i vostri gnocchi di patate o delle tagliatelle fatte in casa (vedi ricetta [Tagliatelle all'uovo](https://cucinadalnord.it/pasta-fresca-uovo/)).

