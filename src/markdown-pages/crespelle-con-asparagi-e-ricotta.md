---
title: "Crespelle con asparagi e ricotta"
slug: "crespelle-con-asparagi-ricotta"
date: "2017-06-17"
categories: 
  - "primi-piatti"
  - "ricette-vegetariane"
tags: 
  - "asparagi"
  - "crespelle"
  - "ricotta"
coverImage: "../images/crespelle-asparagi.jpg"
---

**Ingredienti per 4 persone (12 crespelle):**

Per le crespelle: seguite la ricetta [Crespelle](https://cucinadalnord.it/impasto-per-le-crespelle/)

Per il ripieno:

- 3 hg di asparagi verdi e bianchi
- 250 g di ricotta
- Formaggio grana grattugiato
- Olio extra vergine di oliva
- Sale pepe

Per la besciamella:

- 50 g farina 0
- 50 g di burro
- 500 ml latte intero
- Sale e noce moscata

 

**Procedimento:**

Per fare la besciamella sciogliete il burro in un pentolino, aggiungete la farina e fatela cuocere per qualche secondo, aggiungete lentamente il latte mescolando con un frustino in modo che non si formino grumi. Aggiustate di sale e noce moscata.

Pelate gli asparagi con il pelapatate, tagliateli a pezzetti piccoli lasciando da parte le punte. Preparate un soffritto leggero con olio di oliva e scalogno tritato, aggiungete gli asparagi e le punte tagliate in quattro, salate e lasciate cuocere per circa 10 minuti. Nel frattempo scolate la ricotta e setacciatela così risulterà più morbida.

Stendete le crespelle, aggiungete un cucchiaio di ricotta, un cucchiaio di asparagi ed un po' di formaggio grana, ora chiudetele in quattro o a metà e disponetele in una pirofila imburrata. Coprite con la besciamella, dei fiocchetti di burro e una spolverata di formaggio.

Cuocete le crespelle a 220°C per i primi 10 minuti coperte con un foglio di alluminio e successivamente scoperte per altri 10 minuti in modo da ottenere una bella gratinatura.

