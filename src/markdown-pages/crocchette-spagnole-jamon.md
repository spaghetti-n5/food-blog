---
title: "Crocchette spagnole di jamón"
slug: "crocchette-spagnole-di-jamon"
date: "2017-06-05"
categories: 
  - "antipasti-ed-aperitivi"
  - "cucina-spagnola"
  - "tapas"
tags: 
  - "besciamella"
  - "crocchette"
  - "goloso"
  - "jamon"
  - "prosciutto-crudo"
coverImage: "../images/croccchettespagnole.jpg"
---

Le crocchette spagnole (croquetas) sono un tipico aperitivo che viene servito come tapas in tutti i bar della Spagna accompagnate da una bella birra fresca. Le più famose consistono in un ripieno di besciamella e prosciutto crudo (jamón), che vengono poi fritte come una classica crocchetta.

 

**Ingredienti per 4 persone:**

- 600 ml latte
- 60 g di burro
- 65 g di farina 00
- Noce moscata
- Sale
- 1 cipolla
- 100 g di prosciutto crudo a cubetti
- 2 uova biologiche
- Farina 00 per impanare q.b.
- Pan grattato per impanare q.b.
- Olio di semi per friggere

 

**Procedimento:**

Sciogliete in un pentolino il burro, aggiungete la cipolla triturata molto finemente e fatela appassire dolcemente. Aggiungete il prosciutto a cubetti e fatelo insaporire.

Aggiungete la farina e fatela tostare bene finché il composto non si stacca bene dalle pareti. Ora aggiungete il latte caldo a filo, sbattendo con una frusta e stando attenti a non formare grumi. Continuate a mescolare fino a quando il latte raggiungerà il bollore e la besciamella inizierà ad inspessirsi. Quando risulta bella densa, regolate di sale e aggiungete un pizzico di noce moscata. Versate il composto in una pirofila e lasciate raffreddare, poi lasciate che si raffreddi completamente in frigorifero per almeno 3 ore, in modo da ottenere una consistenza modellabile.

Con l'aiuto di 2 cucchiai realizzate delle crocchette di forma allungata, quindi passatele nella farina così riuscirete a modellarle più facilmente con le mani. Ora passate le crocchette nell'uovo sbattuto e poi nel pangrattato. Friggete in abbondato olio di semi. Buon appetito!

