---
title: "Spaghetti con ragú di seppie"
slug: "spaghetti-con-ragu-di-seppie"
date: "2017-06-23"
categories: 
  - "primi-piatti"
tags: 
  - "seppie"
coverImage: "../images/Spezzatino.jpg"
---

**Ingredienti per 4 persone:**

- 300 g di spaghetti
- 500 g di seppie (preferibilmente grandi perché più tenere)
- 1 carota
- 1 scalogno
- 10 pomodorini datterini o ciliegini
- 1 peperoncino secco
- Erbette aromatiche: maggiorana, timo, basilico
- 1 spicchio d' aglio
- Olio extravergine di oliva
- Sale e pepe
- 1 cucchiaio di parmigiano

 

**Procedimento:**

Pulite e lavate bene le seppie, tagliatele a piccoli cubetti e lasciatele da parte in una ciotola. Tagliate a cubetti anche le carote, schiacciate l'aglio, sminuzzate le erbette ed aggiungete il tutto alle seppie con un pizzico di sale, pepe e due cucchiai d'olio. Lasciate riposare in frigorifero mentre continuate la preparazione così tutti gli aromi si legheranno.

Preparate ora il ragù di seppie: soffriggete lo scalogno tritato con un po' d'olio in una padella ed aggiungete le seppie a fuoco vivace finché saranno cotte, circa 10 minuti, quindi lasciatele da parte in una ciotola coperta con pellicola trasparente.

Cuocete gli spaghetti in abbondante salata e terminate la cottura della pasta con dell'acqua di cottura nella stessa padella in cui avete cucinato le seppie. Aggiungete i pomodorini tagliati in quattro ed il ragù seppie. A fuoco spento mantecate con un cucchiaio scarso di parmigiano ed un filo d'olio. Provare per credere!

