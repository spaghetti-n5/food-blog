---
title: "Torta alla zucca e frutta secca"
slug: "torta-alla-zucca-frutta-secca"
date: "2017-11-27"
categories: 
  - "dolci"
  - "ricette-vegetariane"
tags: 
  - "frutta-secca"
  - "zucca"
coverImage: "../images/torta-alla-zucca.jpg"
---

Un dolce autunnale a base di zucca e frutta secca molto buono e facile da realizzare. Gustoso e ben profumato appena sfornato, si manterrà buonissimo anche nei giorni successivi quando gli ingredienti si saranno ben amalgamati. Ringrazio la mia amica Sandra per condividere la ricetta!

 

**Ingredienti per uno stampo da 24 cm:**

- 2 uova
- 300 g di zucchero semolato
- 150 ml di olio di semi
- 150 ml di latte intero
- 1 cucchiaio di rum o liquore all'amaretto
- Buccia gratuggiata di un limone biologico
- 250 g di zucca precedentemente cotta in forno
- 200 g di frutta secca a piacere (noci, uvetta, nocciole..)
- 600 g di farina 0
- 1 1/2 bustina di lievito per dolci
- 1 pizzico di sale
- 2 cucchiai di zucchero semolato per la superficie
- Burro oer imburrare la tortiera

 

**Procedimento:**

Per prima cosa cuocete la zucca tagliata a fette sottili in forno per 15 minuti circa; una volta pronta, sbucciatela e schiacciate la polpa.

Imburrate ed infarinate uno stampo da 24 cm di diametro e preriscaldate il forno a 140°C.

Sbattete con una frusta elettrica le uova con lo zucchero ed il sale e aggiungete nell'ordine elencato gli altri ingredienti: olio, latte, rum, buccia di limone, zucca, farina, lievito ed infine la frutta secca. Mescolate bene fino ad ottenere un composto omogeneo.

Versate il composto nella tortiera e spolverate la superficie con 2 cucchiai di zucchero semolato. Infornate per 1 ora e mezza a 140°C, fate comunuque la prova dello stecchino. è un dolce molto umido per questo avrà bisogno di un lungo tempo di cottura a bassa temperatura. Lasciate raffreddare la vostra torta di zucca e buon appetito!

![](https://cucinadalnord.it/wp-content/uploads/2017/11/torta-alla-zucca1.jpg)

