---
title: "Torta soffice agli agrumi"
date: "2017-11-27"
categories: 
  - "dolci"
  - "ricette-vegetariane"
tags: 
  - "agrumi"
  - "vaniglia"
coverImage: "../images/torta-agli-agrumi1.jpg"
---

Una torta molto soffice, profumata e con uno spiccato gusto di agrumi da servire in tutte le occasioni: per una colazione sana ed energetica, per una merenda o un dolcetto dopo cena.

 

**Ingredienti per uno stampo da 22 cm di diametro:**

- 3 uova
- 1 1/2 tazza di zucchero semolato
- 1 tazza di latte
- 1/2 tazza di olio di semi
- 1 arancia biologica grande o 2 piccole (succo e buccia)
- 1 limone biologico (succo e buccia)
- 4 tazze di farina 00
- 16 g di lievito per dolci
- 1 stecca di vaniglia
- 1 pizzico di sale
- 3 cucchiai di zucchero di canna per la superficie

 

**Procedimento:** Lavate bene gli agrumi e gratuggiatene la scorza stando attenti a non gratuggiate anche la parte bianca della buccia. In una ciotola aggiungete lo zucchero semolato, le uova, un pizzico di sale e la buccia gratuggiata; frullate bene gli ingredienti con delle fruste elettriche fino ad ottenere un composto ben spumoso e gonfio.

Aggiungete ora il latte, l'olio di semi ed il succo degli agrumi; aprite il bacello di vaniglia in lunghezza ed aggiungete i semini neri all'interno.

Aggiungete poco alla volta la farina setacciata fino ad ottenere un composto omogeneo e cremoso. Infine aggiungete il lievito setacciato e mescolate il tutto.

Versate il composto nella tortiera e cospargete la superficie con lo zucchero di canna. Infornate la vostra torta a 180°C per 45 - 50 minuti, abbassate leggermente la temperatura del forno nel caso in cui la superficie risultasse troppo caramellata e scura.
