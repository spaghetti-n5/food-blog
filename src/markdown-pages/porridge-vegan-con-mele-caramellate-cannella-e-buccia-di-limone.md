---
title: "Porridge vegan con mele caramellate, cannella e buccia di limone"
date: "2019-11-01"
categories: 
  - "colazione"
  - "ricette-vegetariane"
tags: 
  - "kiwi"
  - "mela"
  - "porridge"
  - "ricette-leggere"
  - "ricette-vegane"
  - "ricette-vegetariane"
  - "ricette-veloci"
coverImage: "../images/veganPorridge.jpg"
---

Ecco qui una nuova idea per la vostra colazione salutare e moderna, questa volta tutta vegan: porridge con mele caramellate, cannella e buccia di limone! Grazie a questa ricetta potete preparavi una colazione bilanciata, ricca di proteine, fibre e vitamine e povera di grassi, in piú é senza glutine ed é adatta ai vegetariani e vegani. Voglio specificare che non è il tipico porridge fatto solamente con piccoli fiocchi di avena, ma ho utilizzato questa volta un mix di cereali biologici (avena, farro, segale, orzo), per ottenere una consistenza ed un sapore differenti e piú complessi.

Il porridge è molto adatto per la dieta, l’importante è stare attenti ai cosiddetti “toppings”, cioè tutto quello che aggiungete sopra alla vostra base liscia di fiocchi di cereali, e alle quantitá. Vi consiglio di utilizzare 50g di fiocchi di avena secchi per persona, che conferiscono solo 187 cal! Per alleggerire ulteriormente la ricetta potete servire tutte le mele fresche senza caramellarle e sostituire la tazza di latte con mezza di latte e mezza di acqua.

Qui vi metto il link di un’altra versione del porridge che ho fatto ultimamente: [Porridge con banane caramellate](https://cucinadalnord.it/porridge-con-banane-caramellate/)

**Ingredienti per 2 persone:**

- 100 g di fiocchi di cereali misti biologici (avena, farro, segale, orzo)
- 1 tazza di latte d’avena biologico (circa 200ml)
- 2 cucchiaini di zucchero mucovado
- 1 mela a cubetti
- 1 kiwi pulito e affettato
- Sciroppo di agave biologico
- Buccia di un limone biologico
- Cannella in polvere

**Procedimento:**

In un pentolino aggiungete i fiocchi di cereali, la cannella, il cucchiaino di zucchero ed il latte (o latte e acqua), mettete sul fuoco a bassa temperatura e cuocete per 5 minuti mescolando bene, regolatevi con il liquido in modo da ottenere una consistenza cremosa. Quindi servitelo nella vostra tazza da colazione.

Successivamente aggiungete nel pentolino mezza mela a cubetti, 1 cucchiaino di zucchero muscovado e la buccia di mezzo limone, cuocete per qualche minuti rendendo il tutto ben caramellato, quindi servitela sopra il porridge.

Aggiungete anche la mezza mela rimasta e il kiwi a fette, completate con un po’ di sciroppo di agave. Servite il vostro porridge ben caldo e buon appetito!!!
