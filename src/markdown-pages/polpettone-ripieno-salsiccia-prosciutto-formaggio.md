---
title: "Polpettone ripieno di salsiccia, prosciutto e formaggio"
slug: "polpettone-ripieno-di-salsiccia-prosciutto-formaggio"
date: "2017-05-10"
categories: 
  - "ricette-autunnali"
  - "secondi-piatti"
tags: 
  - "formaggio"
  - "macinato"
  - "prosciutto-cotto"
  - "salsiccia"
coverImage: "../images/Polpettone.jpg"
---

Una ricetta tradizionale, dai sapori semplici ed intensi che piacerà a tutta la famiglia!

 

**Ingredienti per 4 persone:**

- 400 g di macinato di manzo
- 2 salsicce
- 3 cucchiai di formaggio grana
- 3 cucchiai di pane grattato
- 1 panino raffermo
- 1 bicchiere di latte
- 1 uovo
- 1 carota
- Un pezzetto di sedano
- Odori: maggiorana, rosmarino, salvia
- Sale pepe
- 3 cucchiai d olio evo
- 1 bicchiere di vino bianco
- 1 hg di prosciutto cotto
- 1 hg di formaggio fresco di latteria

 

**Procedimento:**

Ammollate il pane raffermo tagliato a tocchetti, poi strizzatelo e mettetelo in un recipiente dove aggiungerete anche la carne macinata, la salsiccia privata della pelle, un uovo, il formaggio grana, gli odori sminuzzati, la carota ed il sedano tagliati a piccoli cubetti regolari. Salate il tutto con attenzione perché le salsicce sono piuttosto saporite. Ungete un pezzo di carta da forno con un po' d'olio e spolverizzatelo con il pane grattato. Ora adagiatevi sopra la carne formando un rettangolo di circa mezzo centimetro di spessore e stendetevi sopra le fette di prosciutto e di formaggio. Formate un rotolo seguendo il alto più lungo ed aiutandovi con la carta da forno.

![](https://cucinadalnord.it/wp-content/uploads/2017/05/polpettone4.jpg)

Potete cuocere il polpettone in forno con un po' d'olio e un po' d'acqua oppure in pentola, prestando molta attenzione che non si bruci, con un bicchiere di vino ed infine con il brodo vegetale o semplice acqua calda. Dopo circa 40 minuti il polpettone sarà pronto, lasciatelo riposare per 10 minuti prima di servirlo a fette.

