---
title: "Banana muffin"
slug: "banana-muffin"
date: "2017-05-07"
categories: 
  - "cucina-americana"
  - "dolci"
  - "ricette-vegetariane"
tags: 
  - "banana"
  - "muffin"
  - "noci"
  - "ricette-facili"
  - "ricette-vegetariane"
coverImage: "../images/Banana-muffins.jpg"
---

**Ingredienti per 12 muffin:**

Ingredienti secchi:

- 230 g di farina 00 setacciata
- 110 g di zucchero
- 4 g di lievito
- 2 g di bicarbonato
- 2 g di sale
- 50 g di noci a pezzettini
- Un pizzico di cannella a piacere

Ingredienti umidi:

- 2 uova
- 3 banane ben mature
- 60 ml di olio di semi
- 70 ml di succo di mela
- Scorza grattugiata di mezzo limone non trattato

 

**Procedimento:**

Per prima cosa imburrate lo stampo per i muffin e riponetelo in frigorifero, così sarà più facile staccarli quando cotti; quindi preriscaldate il forno a 180°C.

In un recipiente aggiungete tutti gli ingredienti secchi, setacciando tutte le polveri. In un altro recipiente schiacciate le banane con una forchetta o con uno schiaccia patate per ottenere un composto morbido e liscio. Aggiungete le uova, la scorza di limone e sbattete leggermente, infine aggiungete l'olio ed il succo di mela ed amalgamate il tutto. Versate tutto il composto liquido su quello secco ed amalgamate velocemente il tutto senza lavorare troppo l'impasto. Riempite gli stampini ed infornate a 180°C per 20 - 25 minuti.

