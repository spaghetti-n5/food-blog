---
title: "Salmone alla piastra con quinoa"
date: "2018-05-31"
categories: 
  - "ricette-estive"
  - "secondi-piatti"
tags: 
  - "quinoa"
  - "salmone"
coverImage: "../images/DSC04295.jpg"
---

Una ricetta semplice e veloce da preparare ma ricca di ingredienti che fanno bene alla salute: salmone, quinoa e verdure per insalata. Un piatto unico perfetto per le calde giornate d'estate.

**Ingredienti per 2 persone:**

- 300 g di salmone fresco
- 50 g di quinoa bianca

Per l'Insalata:

- Qualche foglia di iceberg
- 1 pomodoro a fette
- 1 cipollina affettata finemente
- Semi di girasole
- 1 pesca a fette
- Sale, pepe ed olio extravergine di oliva

Per il pesto di prezzemolo:

- 1 mazzetto di prezzemolo fresco
- 4 grani di sale
- Olio extravergine di oliva q.b.
- 1 spicchio di aglio schiacciato privato del germe interno
- 1 cucchiaino di succo di limone

**Procedimento:**

Preparate il pesto in un mortaio, pestando il prezzemolo con il sale, aggiungete poi l'olio extravergine di oliva, il limone e l'aglio schiacciato privato del germe interno.

Preparate l'insalatina con i vari ingredienti e conditela semplicemente con sale, pepe ed olio extravergine di oliva.

Cuocete la chinoa in acqua bollente come indicato nella confezione, circa 15 minuti. Una volta pronta, scolate la chinoa e disponetela nel piatto di servizio con un cucchiaino di pesto.

Scaldate una padella antiaderente con un filo di olio di oliva e del sale, quando la padella sar√† ben calda, adagiate il salmone con la parte della pelle verso il basso e salate leggermente la superficie del salmone. Cuocete per 5 minuti a fuoco alto, girate il salmone con la pelle verso l'alto e cuocete a fiamma bassa per 1 - 2 minuti.

Servite con qualche goccia di pesto di prezzemolo.
