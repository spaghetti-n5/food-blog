---
title: "Wonton con maiale e gamberi"
date: "2017-06-24"
categories: 
  - "cucina-cinese"
  - "preparazioni-di-base"
tags: 
  - "carne-macinata-di-maiale"
  - "gamberi"
  - "wonton"
coverImage: "../images/wonton1.jpg"
---

**Ingredienti per 4 persone (20 wontons):**

- 20 o più fogli "wrappers" per wonton
- 170 g di gamberi tagliati a pezzetti
- 130 g di carne macinata di maiale
- ½ cucchiaino di sale
- 1 ½ cucchiaino di zucchero di canna
- ½ cucchiaio di farina di tapioca
- 1 cucchiaino di olio di semi
- ½ cucchiaino di pepe bianco
- 1 cucchiaio di zenzero triturato finemente
- 3 cucchiai di cipollotti tritati finemente

 

**Procedimento:**

Tagliate i gamberi in piccoli pezzetti, aggiungeteli in una ciotola con la carne macinata ed il sale. Rompete la carne macinata con le mani e mescolatela con i gamberi molto energicamente in modo da aumentarne l'elasticità. Aggiungete successivamente lo zucchero, il pepe bianco, l'olio di semi, la farina di tapioca, zenzero e cipollotti e mescolate tutto per bene. Aggiungete mezzo cucchiaio di acqua al composto e mescolate bene per un minuto finché sarà tutto amalgamato. Aggiungete un altro mezzo cucchiaino di acqua e mescolate bene fino a creare una pasta omogenea.

Prendete un foglio di pasta per wonton nella mano ed aggiungete un cucchiaino di ripieno al centro del foglio. Bagnate leggermente con il dito le estremità e piegate il foglio a metà a formare un rettangolo; richiudete bene i bordi. Bagnate leggermente l'angolo sinistro del rettangolo e sovrapponetelo sopra all'altro e premete per sigillare.

![](https://cucinadalnord.it/wp-content/uploads/2017/06/wonton.jpg)

Potete utilizzare questi wonton in una zuppa, al vapore o fritti in olio di semi.
