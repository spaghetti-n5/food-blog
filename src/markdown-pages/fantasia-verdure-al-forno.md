---
title: "Fantasia di verdure al forno"
date: "2017-07-12"
categories: 
  - "ricette-estive"
  - "ricette-vegetariane"
tags: 
  - "verdure"
coverImage: "../images/verdure2.jpg"
---

**Ingredienti per una teglia:**

- 1 zucchina media
- 1 melanzana
- 1 peperone rosso
- 1 peperone giallo
- 3 pomodori cuor di bue o casalino dalla polpa piena
- 1 cipolla di tropea
- Erbe aromatiche: timo, maggiorana, basilico e origano
- 2 cucchiai di pane grattugiato
- Sale e pepe
- Olio extravergine di oliva

 

**Procedimento:**

Lavate e tagliate le verdure: le zucchine a fette con taglio obliquo così le fette saranno della grandezza delle altre verdure, le melanzane lunghe a fette o in 4 quelle tonde, le cipolle a rondelle, e i peperoni a quadri dopo averli privati della buccia con il pelapatate. Mettete tutte le verdure in una terrina, le condiamo con sale, pepe, olio e un po’ di erbe aromatiche e lasciatelo insaporire per mezz’ora. Ricoprite il fondo di una bella pirofila con la carta da forno e allineate le verdura in file alternandole, cospargete infine con il pangrattato e con un po' d'olio extravergine di oliva.

![](https://cucinadalnord.it/wp-content/uploads/2017/07/verdure.jpg)

Infornate a 180° per 15 minuti circa. Prima di portare le vostre verdure a tavola cospargetele con un altro po’ di erbe aromatiche, così sprigioneranno tutto il loro profumo.
