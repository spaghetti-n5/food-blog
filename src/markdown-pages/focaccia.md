---
title: "Focaccia"
slug: "focaccia"
date: "2017-05-11"
categories: 
  - "antipasti-ed-aperitivi"
  - "impasti"
  - "preparazioni-di-base"
tags: 
  - "farina"
  - "focaccia"
coverImage: "../images/croccchettespagnole.jpg"
---

**Ingredienti:**

- 340 gr di farina setacciata
- 6 presine di sale
- 2 presine di zucchero
- 1 bustina di lievito secco (7 gr)
- Acqua tiepida
- Olio di oliva
- Rosmarino e sale rosa

**Procedimento:**

In una ciotola aggiungete la farina setacciata, in un angolo disponete il sale, in un altro lo zucchero ed aggiungete un filo di olio. Sciogliete nell'acqua tiepida il lievito ed aggiungetelo gradualmente alla farina, mescolando il composto con una forchetta, continuate così incorporando solo alla fine la parte con il sale. Ottenete un impasto parecchio morbido ed impastatelo con le mani per 10 minuti. Coprite la ciotola con la pellicola trasparente e lasciate riposare in un luogo caldo per 2 ore.

Trascorse le 2 ore, togliete l'impasto dalla ciotola, disponetelo su una spianatoia e piegatelo in 2 ed ancora in 2 schiacciandolo leggermente con le mani, ottenendo così una forma rettangolare piccola. Disponetela su una teglia ben oliata e rigirate la pasta anche dall'altro lato in modo che tutta la superficie risulti ben ricoperta di olio di oliva. Lasciate riposare l'impasto coperto per almeno un'altra ora.

Ora l'impasto sarà raddoppiato di volume, appiattitelo con le mani fino a ricoprire l'intera dimensione della teglia e lasciate riposare per un'altra ora; mantenete la superficie sempre bella unta. Realizzate i classici buchetti della focaccia con le dita su tutta la superficie. Ora emulsionate un po' di olio di oliva con dell'acqua tiepida e versatelo sulla superficie della focaccia in modo che rimanga soffice e non si secchi in cottura. Cospargete la superficie con del sale rosa e rosmarino. Lasciate riposare la focaccia per l'ultima volta per un'altra ora o fino al momento della cottura. Infornate la vostra focaccia per 15 - 20 minuti massimo a 230°C.

