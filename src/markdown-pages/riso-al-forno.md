---
title: "Arroz al horno Valenciano"
slug: "arroz-al-horno-valenciano"
date: "2021-03-06"
categories: 
  - "cucina-spagnola"
  - "primi-piatti"
  - "riso"
tags: 
  - "maiale"
  - "forno"
coverImage: "../images/arroz_forn.jpg"
---

Il riso al forno, arroz al horno o Arròs al forn (come si dice in Valenciano) è un piatto tradizionale della cucina Valenciana.
Questo piatto viene solitamente cotto in una teglia di terracotta e condiviso con tutta la famiglia nel fine settimana.

Ancora ricordo la prima volta che l'ho assagiato a Valencia. E' stato durante le feste di Natale: un tavolata grandissima, il recipiente di terracota in mezzo al tavolo e la persona che serviva il riso, solitamente la cuoca, chiedeva ad ogni persona che ingredienti preferivano. In ogni famiglia le preferenze sono diverse ma solitamente il pomodoro e la patata vengono apprezzati da tutti i commensali.


**Ingredienti per 4 porzioni:**

- 350g di riso bomba: l'arroz bomba è una varietà di riso a grani corti, coltivata principalmente nella zona dell'Albufera nella Comunitá Valenciana.
- 4 morcillas: è molto simile al sanguinaccio, un insaccato di diverse parti di maiale (per lo più interiora e sangue), arricchito con vari ingredienti in base alle tradizioni culinarie della regione in cui viene preparato. In questo caso la morcilla è spesso mescolta alla cipolla.
- 500g costicine di maiale
- qualche fetta di pancetta (opzionale)
- 700ml di brodo di carne ben saporito
- 1 pomodoro cuore di bue (o un pomodoro grande e carnoso)
- 2 patate
- 1 testa di aglio
- 2 cucchiai di passata di pomodoro
- 2 cucchiai di paprica affumicata (pimenton)
- 200g ceci cotti precedentemente
- zafferano
- sale


**Procedimento:**

Iniziate sbucciando le patate e tagliandole a rondelle di 1.5 - 2cm di spessore (grosse). Pulite il pomodoro e taglitatelo a fette grosse come la patata. Prendete la testa di aglio e sbucciatela un po', in modo che gli spicchi d'aglio risulti puliti.

Adesso coprite il fondo di una padella grande con olio extra vergine di oliva. Fate friggere la testa di aglio per 3-4 minuti, poi mettetela da parte. Continuate friggendo la patata su ogni lato (3 min per lato) e dopo le fette di pomodoro (2 minuti per lato), salate il tutto.

Preriscaldate il forno a 210 gradi.

Adesso mettete sul fuoco il recipiente di terracota senza grassi (se non ce l'avete potete utilizzare una semplice padella e poi trasferire il tutto in un classico recipiente di vetro  da forno) marcate le costicine di maiale, salatele, successivamente marcate le morcillas ed infine la pancetta. Riservatele.

Nello stesso recipiente di terracotta, mantenedo il grasso di cottura della carne, aggiungete 2 cucchiai di passata di pomodoro, la paprica affumicata e fate soffriggere per 2 minuti. Aggiungete i ceci ed il riso e fateli tostare per altri 2-3 minuti. Se avete lo zafferano, potete agiungerne qualche pistillo come si fa a Valencia.

Infine togliete il recipiente di terracotta dal fuoco, distribuite il riso uniformemente ed aggiungete tutti gli ingredienti in modo ordinato facendo una bella composizione: costicine, morcillas, pancetta, pomodoro e patata. Mettete la testa di aglio nel centro premendola fino a che tocchi la base della teglia.

Versate il brodo (è molto importante la proporzione brodo/riso: la quantitá di brodo deve essere il doppio di quella di riso) e mettete la teglia nel forno nel ripiano intermedio.
Fate cuocere per 25 minuti o fino a che tutto il brodo sia stato assorbito dal riso.

Sfornate il vostro arroz al horno, fate riposare qualche minuto e servitelo in mezzo al tavolo come si fa in Spagna.
