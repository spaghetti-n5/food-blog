---
title: "Baccalá alla Vicentina"
slug: "baccala-alla-vicentina"
date: "2018-05-16"
categories: 
  - "secondi-piatti"
tags: 
  - "baccala"
  - "latte"
  - "polenta"
coverImage: "../images/bacca.jpg"
---

Il bacalà o baccalà alla vicentina è un piatto tipico della cucina vicentina a base di stoccafisso (merluzzo essiccato) La ricetta è tramandata di generazione in generazione e quasi ogni famiglia utilizza una o più piccole varianti.

Il merluzzo essiccato deve essere di eccellente qualità:​ polpa abbondante, bianca e morbida; la migliore è considerata quella detta Ragno che proviene dalle Isole Lofoten in Norvegia.

Deve essere pestato, poi messo a bagno per tre giorni, in acqua corrente, perché si ammorbidisca, poi pulito, quindi infarinato e cotto a fuoco lentissimo con abbondante cipolla in un tegame di coccio, ricoperto di latte e olio, profumato e leggero, in uguali quantità; viene servito su un letto di polenta gialla.

 

**Ingredienti per 4 persone:**

- 1 kg di baccalà già bagnato
- 3 acciughe
- ½ cipolla bianca tritata
- 1 spicchio d'aglio
- ½ vino bianco
- 1 litro di latte
- Farina
- Olio extra vergine di oliva
- Sale

 

**Procedimento:**

Pulite il baccalà bagnato dalla pelle e dalle lische; successivamente sbollentate i pezzi di baccalà per qualche minuto, scolateli ed asciugateli.

A parte in un pentolino soffriggete la cipolla tritata, l'aglio intero schiacciato e le acciughe e sfumate il tutto con vino bianco.

Infarinate i pezzi di baccalà e mescolateli con il soffritto di cipolla, adagiateli quindi in una larga padella in un unico strato. Coprite con il latte bollente ed infine aggiungete l'olio a filo, dovrà formare un velo sopra al latte.

Il baccalà andrà cotto lentamente per 4 -5 ore, a fuoco dolce, e coperto, così rimarrà bianco. Per questa ricetta è importante che la cottura sia lenta e con abbondante olio, tanta fatica ma sarà ricompensata.

Un trucchetto: adagiando un foglio di carta da forno a contatto con il latte e successivamente il coperchio, il baccalà rimarrà morbido e gustoso.

Servite il baccalà alla vicentina con polenta bianca o gialla, a piacere.

